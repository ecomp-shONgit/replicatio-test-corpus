<?xml version="1.0" encoding="UTF-8"?>
<?xml-model href="https://tei-c.org/release/xml/tei/custom/schema/relaxng/tei_all.rnc" schematypens="http://relaxng.org/ns/structure/1.0" type="application/xml"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>In Vergilii Georgicon librum</title>
        <author>Servius</author>
        <funder>Volkswagen Foundation</funder>
      </titleStmt>
      <editionStmt>
        <p>The electronic version of Servius In Vergilii Georgicon librum from G. Thilo, Servii Grammatici Qui Feruntur in Vergilii Bucolica et Georgica Commentarii, Teubner, Leipzig 1887 was created in 2023 as part of the project "(Ir)reproducibility of Scientific Research in the Digital Humanities?".</p>
      </editionStmt>
      <publicationStmt>
        <publisher>Leipzig University, Trier University</publisher>
        <pubPlace>Leipzig, Trier</pubPlace>
        <date type="release">2023</date>
        <availability>
          <licence target="https://creativecommons.org/licenses/by-nc-sa/4.0/">Distributed under Creative Commons Attribution-Noncommercial-Share Alike 4.0 International</licence>
        </availability>
        <idno type="CTS">urn:cts:classics:latLit.phi2349007georgicon.replicatio.v02</idno>
      </publicationStmt>
      <sourceDesc>
        <biblStruct>
          <monogr>
            <author>Servius</author>
            <editor>G. Thilo</editor>
            <title>Servii Grammatici Qui Feruntur in Vergilii Bucolica et Georgica Commentarii</title>
            <title type="sub">In Vergilii Georgicon librum</title>
            <imprint>
              <pubPlace>Leipzig</pubPlace>
              <publisher>Teubner</publisher>
              <date when="1887">1887</date>
            </imprint>
          </monogr>
        </biblStruct>
      </sourceDesc>
    </fileDesc>
    <revisionDesc>
      <change n="01" when="2023-06-19">Initial version</change>
      <change n="02" when="2023-11-13">Kƚ. resolved, character encoding errors corrected</change>
    </revisionDesc>
  </teiHeader>
 <text>
   <body>
<div type="book" n="1">
<div type="verse" n="t">
<label>SERVII GRAMMATICI</label>
<label>IN VERGILII GEORGICON LIBRVM PRIMVM</label>
<label>COMMENTARIVS.</label>
</div>
<div type="verse" n="pr">
Vergilius in operibus suis diversos secutus est poetas: Homerum
in Aeneide, quem licet longo intervallo, secutus est tamen;
Theocritum in bucolicis, a quo non longe abest; Hesiodum in his
libris, quem penitus reliquit. hic autem Hesiodus fuit de Ascra
insula. qui scripsit ad fratrem suum Persen librum, quem appellavit
ἔργα καὶ ἡμέρας, id est opera et dies. hic autem liber continet,
quemadmodum agri et quibus temporibus sint colendi. cuius titulum
transferre noluit, sicut bucolicorum transtulit, sicuti Aeneidem
appellavit ad imitationem Odyssiae: tamen eum per periphrasin
primo exprimit versu, dicens: indicabo, quo opere et quibus temporibus
ager colendus sit. ingenti autem egit arte, ut potentiam
nobis sui indicaret ingenii coartando lata et angustiora dilatando.
nam cum Homeri et Theocriti in brevitatem scripta collegerit,
unum Hesiodi librum divisit in quattuor. quod ratione non caret.
nam omnis terra, ut etiam Varro docet, quadrifariam dividitur: aut
enim arvus est ager, id est sationalis; aut consitus, id est aptus
arboribus; aut pascuus, qui herbis tantum et animalibus vacat; aut
floreus, in quo sunt horti apibus congruentes et floribus. male
autem quidam georgicorum duos tantum esse adserunt libros, dicentes
georgiam esse γῆς ἔργον, id est terrae operam, quam primi
duo continent libri — nescientes tertium et quartum, licet georgiam
non habeant, tamen ad utilitatem rusticam pertinere; nam et pecora
et apes habere studii est rustici. licet possimus agriculturam
etiam in his duobus sequentibus invenire: nam et farrago sine cultura
non nascitur, et in hortis colendis non minorem circa terras
constat inpendi laborem. et hi libri didascalici sunt, unde necesse
est, ut ad aliquem scribantur; nam praeceptum et doctoris et discipuli
personam requirit: unde ad Maecenatem scribit sicut Hesiodus
ad Persen, Lucretius ad Memmium. sane agriculturae huius
praecepta non ad omnes pertinent terras, sed ad solum situm Italiae,
et praecipue Venetiae, teste ipso Vergilio, qui ait
"tibi res antiquae laudis et artis ingredior", cum de Italia
diceret.
</div>
<div type="verse" n="1">
<hi rend="small-caps">qvid faciat laetas segetes</hi> <seg type="Danielis" rend="italic">fertiles, fecundas, id est</seg> quae
res terras pingues efficiat; nam segetem modo pro terra posuit:
sic alibi "horrescit strictis seges ensibus". pingues autem efficit
terras, ut paulo post dicturus est, cinis, intermissio arandi, incensio
stipularum, stercoratio. unde etiam 'laetas' ait; nam fimus,
qui per agros iacitur, vulgo laetamen vocatur. <seg type="Danielis" rend="italic">sane 'quid faciat'
non interrogat, sed pollicetur.</seg> <hi rend="small-caps">qvo sidere terram</hi> quo tempore,
ex sideribus enim tempora colliguntur. et sciendum quattuor primis
versibus textum sequentium quattuor librorum per ordinem
contineri. <seg type="Danielis" rend="italic">sane sidus proprie est quod in se plures continet stellas,
sed a poetis confuse ponitur.</seg>
</div>
<div type="verse" n="2">
<seg type="Danielis" rend="italic"><hi rend="small-caps">terram vertere </hi>περιφραστικῶς arare.</seg> <hi rend="small-caps">vlmisqve adivngere vites</hi>
<seg type="Danielis" rend="italic">subauditur 'quo sidere'. et hoc</seg> secundum Italiae situm
locutus est, in qua vites altius elevantur: sic alibi "non
eadem arboribus pendet vindemia nostris". <seg type="Danielis" rend="italic">hoc autem rustici
maritare dicunt.</seg>
</div>
<div type="verse" n="3">
<seg type="Danielis" rend="italic"><hi rend="small-caps">conveniat</hi> expediat, ut "remis convellere marmor
conveniat", vel certe aptum sit.</seg> <hi rend="small-caps">qvae cvra bovm qvi cvltvs
h. s. p.</hi> aut in sequenti epexegesis est, ut hoc sit 'qui cultus habendo
sit pecori', quod est 'quae cura boum': aut certe κατ' ἐξοχήν
ait boves et postea intulit cetera <seg type="Danielis" rend="italic">pecora</seg>, ut maius animal separaret
a minoribus, sicut de hominibus facit, dicens "reliquias Danaum
atque inmitis Achilli". <hi rend="small-caps">habendo</hi> <seg type="Danielis" rend="italic">autem</seg> dum habentur, ut
habeantur. <seg type="Danielis" rend="italic">et alibi "sed picis in morem ad digitos
lentescit habendo". dativum ergo pro genetivo posuit; nam 'habendorum
pecorum' facit, sicut 'apium parcarum'. et cultum hic habitudinem
corporis significat, alias ornatum: Sallustius "cultu corporis ornata
egregio" et "cultu quam maxime miserabili Romam venit".
alias ad animum refertur, ut "quis neque mos neque cultus erat",
Sallustius "indocti incultique vitam sicuti peregrinantes transigere".</seg>
</div>
<div type="verse" n="4">
<seg type="Danielis" rend="italic"><hi rend="small-caps">qvanta</hi> quam magna.</seg> <hi rend="small-caps">experientia</hi> <seg type="Danielis" rend="italic">vel</seg> usu nata doctrina,
<seg type="Danielis" rend="italic">hoc est ἡ πεῖρα, vel notitia.</seg> <hi rend="small-caps">parcis</hi> autem servatricibus frugi,
quae mella custodiunt.
</div>
<div type="verse" n="5">
<seg type="Danielis" rend="italic"><hi rend="small-caps">hinc canere incipiam</hi> pro 'dehinc' vel 'deinceps': non ergo
ab apibus, sed 'quid faciat laetas segetes'.</seg> <hi rend="small-caps">vos o clarissima
mvndi lvmina liber et alma ceres</hi> stoici dicunt non esse nisi
unum deum, et unam eandemque esse potestatem, quae pro ratione
officiorum nostrorum variis nominibus appellatur: unde eundem Solem,
eundem Liberum, eundem Apollinem vocant; item Lunam
eandem Dianam, eandem Cererem, eandem Iunonem, eandem Proserpinam
dicunt. secundum quos pro Sole et Luna Liberum et
Cererem invocavit.
</div>
<div type="verse" n="6">
<seg type="Danielis" rend="italic"><hi rend="small-caps">lvmina</hi> 'numina' fuit, sed emendavit ipse, quia postea ait
'et vos agrestum praesentia numina fauni'. <hi rend="small-caps">labentem</hi> currentem
vel cito transeuntem.</seg> <hi rend="small-caps">qvae dvcitis annvm</hi> quorum cursu tempora
computantur; nam per lunam mensis, per solem annus ostenditur.
<seg type="Danielis" rend="italic">vel certe deducitis per duodecim sidera; aut 'ducitis' pro 'finitis',
ut "noctem custodia ducit" et alibi "hic noctem ludo
ducunt".</seg>
</div>
<div type="verse" n="7">
<hi rend="small-caps">alma ceres</hi> 'alma' ab alendo, 'Ceres' a creando dicta.
<seg type="Danielis" rend="italic">quamvis Sabini Cererem Pandam appellent, Liberum Loebasium, dictum
autem, quia graece λοιβή dicitur res divina. vel ideo simul Liberum
et Cererem posuit, quia et templa eis simul posita sunt et ludi simul
eduntur. <hi rend="small-caps">vestro</hi></seg> <hi rend="small-caps">si mvnere</hi> <seg type="Danielis" rend="italic">quoniam sine cibo et potione vivere
non possumus: vel 'munere' beneficio, ut "et munere victor amici".
'si' autem hic pro</seg> siquidem; nam 'si' <seg type="Danielis" rend="italic">modo</seg> confirmantis est: <seg type="Danielis" rend="italic">Terentius
"non, si redisset, pater ei veniam daret"</seg>.
</div>
<div type="verse" n="8">
<hi rend="small-caps">chaoniam p. g. m. a.</hi> Epiroticam, a loco, in quo abundant
glandes, quibus antea homines vescebantur. et modo speciem pro
genere posuit; non enim aut in Epiro tantum glandes fuerunt, aut
de solo Acheloo homines potare consueverant. sane 'Acheloia' non
praeter rationem dixit: nam, sicut Orpheus docet, generaliter aquam
veteres Acheloum vocabant. sed quia specialiter quidam fluvius
Achelous dicitur, aut species est pro genere, aut secundum antiquitatem
est locutus. <hi rend="small-caps">pingvi arista</hi> aristam modo pro frumento
posuit. et adfectate ait pinguem aristam, cum proprie arista ab
ariditate sit dicta. <seg type="Danielis" rend="italic"><hi rend="small-caps">chaoniam p. g. m. a.</hi> Epiroticam. quae cur
Chaonia dicta sit, in tertio Aeneidis plenius habes. et hic ideo
Epiroticam a loco, in quo abundant glandes, quibus antea homines
vescebantur: vel quod ibi quercus Iovi Dodonaeo sacrata, quae hominibus
responsa reddebat. ex hac, cum fuisset excisa, columbae, quae
vaticinabantur, volasse dicuntur. et modo speciem pro genere posuit;
non enim aut in Epiro tantum glandes fuerunt, aut de solo Acheloo
homines potare consuerant. 'pingui' autem 'arista' modo pro frumento
posuit. et affectate ait pinguem aristam, cum proprie arista ab ariditate
sit dicta. 'glandem' vero 'mutavit arista' ita ait, ut 'togam paludamento
mutavit'. <hi rend="small-caps">pocvlaqve inventis acheloia miscvit vvis</hi> Achelous
Terrae fuisse filius dicitur, ut solet de his dici, quorum per antiquitatem
latent parentes. hic cum de Melpomene vel, ut quidam dicunt,
de Calliope musa sirenas habens filias amisisset et maerore conficeretur,
auxilium matris oravit, ut sibi seni luctus remedium praestaret. quae
miserans filium patefactis antris intra se obruit, cui postea ut perennem
famam nominis daret, in Aetolica regione fluvium eiusdem vocabuli
nasci fecit, quem nonnulli de Pindo, monte Thessaliae, oriri adserunt.
circa hunc Staphylus, Oenei pastor, cum animadvertisset ex
capellis unam esse pinguissimam, intellexit id pabuli ubertate fieri.
secutus itaque eandem cum vidisset uvis vesci, admiratus et novitatem
et dulcedinem, decerptum fructum pertulit regi. qui cum liquorem expressisset,
a suo nomine appellavit οἶνον, ab inventore σταφυλήν. sed
Hercules cum propter uxorem Deianiram cum Acheloo contenderet,
cornu eius unum fregit, quod graece κέρας dicitur, unde miscere poculum
apud Graecos κεράσαι dicitur. sed hic Acheloum non praeter rationem
dixit: nam, sicut Orpheus docet, et Aristophanes comicus et
Ephorus historicus tradunt, Ἀχελῷον generaliter propter antiquitatem
fluminis omnem aquam veteres vocabant. ergo quia specialiter Achelous
Graeciae fluvius dicitur, aut species est pro genere, aut secundum antiquitatem
est locutus.</seg>
</div>
<div type="verse" n="10">
<hi rend="small-caps">et vos agrestvm p. n. f.</hi> id est propitia, ut "nec tam
praesentes alibi cognoscere divos", quorum praesentia favor
est. et bene de diversis rebus dicturus diversa invocat numina.
<seg type="Danielis" rend="italic">hoc enim et in sacris fieri solebat, ut post specialia ad eam rem, de qua
agebatur, invocata numina omnes dii vel deae confuse invocarentur.
<hi rend="small-caps">praesentia nvmina favni</hi> 'praesentia', quoniam dicuntur usque ad ea
tempora, quibus fuit Faunus, qui dictus est a fando, visa esse numina.
quidam faunos putant dictos ab eo, quod frugibus faveant. Cincius et
Cassius aiunt ab Euandro Faunum deum appellatum ideoque aedes
sacras 'faunas' primo appellatas, postea fana dicta, et ex eo, qui futura
praecinerent fanaticos dici.</seg>
</div>
<div type="verse" n="11">
<seg type="Danielis" rend="italic"><hi rend="small-caps">favniqve pedem</hi> cum unus Faunus sit, cur pluraliter posuit?
sed Varro ad Ciceronem ita ait "&lt;Fauni&gt; dii Latinorum,
ita ut &lt;et&gt; Faunus et Fauna sit. †per ex versibus quos vocant
Saturnios, in silvestribus locis solitos fari futura atque
inde faunos dictos".</seg> <hi rend="small-caps">ferte simvl favniqve p.</hi> 'pedem ferte'
aut simul venite, aut date carmini meo facilitatem, quod utique pedibus
continetur, ut sit 'ferte pedem' metricam praestate rationem.
<seg type="Danielis" rend="italic"><hi rend="small-caps">dryadesqve pvellae</hi> dryades a quercubus, quod iam supra dictum est.</seg>
</div>
<div type="verse" n="12">
<hi rend="small-caps">cvi prima f. f. e. m. t. p. t.</hi> <seg type="Danielis" rend="italic">antiquissimi libri 'fudit aquam'
plerique habuerunt, quoniam Neptunus fluminibus et fontibus et aquis
omnibus praeest, ut ipse docet "aut praeceps Neptuno inmerserit
eurus"; sed melius 'equum' propter armenta. in Corn.
'equm', in authentico 'aquam', ipsius manu 'equm'.</seg> fabula talis est:
cum Neptunus et Minerva de Athenarum nomine contenderent, placuit
diis, ut eius nomine civitas appellaretur, qui munus melius
mortalibus obtulisset. tunc Neptunus percusso litore equum, animal
bellis aptum, produxit; Minerva iacta hasta olivam creavit,
quae res est melior conprobata et pacis insigne. ut autem modo
Neptunum invocet, causa eius muneris facit, quia de equis est dicturus
in tertio: alioquin incongruum est, si de agricultura locuturus
numen invocet maris. equum autem a Neptuno progenitum
alii Scythium, alii Scyronem, alii Arionem dicunt fuisse nominatum.
et ideo dicitur equum invenisse, quia velox est eius numen et mobile,
sicut mare: unde etiam Castor et Pollux, quia eorum velocissimae
stellae sunt, equos in tutela habere dicuntur. <seg type="Danielis" rend="italic">sane hunc
equum cuiuscumque nominis alii apud Arcadiam, alii in Thessalia
editum dicunt, in qua etiam montem altissimum ostendunt, ubi primum
equus visus sit, in tantum, ut ob hanc causam a Thessalis Neptuno
equestre certamen memorent institutum: unde apud Graecos ἵππιος Ποσειδῶν,
a nobis equester Neptunus. alii hanc eandem de equo opinionem
varie adserunt· nam primum equum et mox pullum equinum
matre editum tradunt. quidam marem magis pullum initio editum volunt.
nonnulli Saturno, cum suos filios devoraret, pro Neptuno equum
oblatum devorandum tradunt· unde Illyricos quotannis ritu sacrorum
equum solere aquis inmergere; hoc autem ideo, quod Saturnus umoris
totius et frigoris deus sit. 'prima' autem multi pro 'olim' accipiunt,
ut "prima quod ad Troiam p. c. g. A." alii 'prima' ideo, quod post
Scythium Arionem genuit. nonnulli vero ob hoc 'cui prima frementem
fudit aquam' legunt, quod veteres murmura aquae fremitum dicebant·
Ennius "ager oppletus imbrium fremitu" et denuo "ratibusque
fremebat imber Neptuni", Vergilius in <hi rend="small-caps">xi.</hi> "vicinaeque fremunt
ripae c. u." ergo 'prima' pro 'primum', quia et Pegaso fontem
in Boeotia icta eius ungula fudit: aut 'prima tellus', id est litus, ut
"primaque vetant considere terra".</seg>
</div>
<div type="verse" n="14">
<hi rend="small-caps">et cvltor nemorvm cvi p. c.</hi> Aristaeum invocat, id est
Apollinis et Cyrenes filium, quem Hesiodus dicit Apollinem pastoralem.
hic, ut etiam Sallustius docet, post laniatum a canibus
Actaeonem filium matris instinctu Thebas reliquit et Ceam insulam
tenuit primo, adhuc hominibus vacuam: postea, ea relicta, cum
Daedalo ad Sardiniam transitum fecit. <seg type="Danielis" rend="italic">huic opinioni Pindarus refragatur,
qui eum ait de Cea insula in Arcadiam migrasse ibique vitam
coluisse: nam apud Arcadas pro Iove colitur, quod primus ostenderit,
qualiter apes debeant reparari, ut ait poeta de hoc ipso Aristaeo
"tempus et Arcadii memoranda inventa magistri
pandere". 'cultor' autem pro incola. Cea vero insula in Aegeo mari.</seg>
</div>
<div type="verse" n="15">
<seg type="Danielis" rend="italic"><hi rend="small-caps">dvmeta</hi> frutices.</seg>
</div>
<div type="verse" n="16">
<seg type="Danielis" rend="italic"><hi rend="small-caps">ipse nemvs linqvens patrivm pan ovivm cvstos</hi> Pindarus
Pana &lt;Mercurii&gt; et Penelopae filium dicit: unde multi 'patrium' pro
'paternum' accipiunt eo, quod Pan non Arcas sit, sed Ithacesius, ut a
patre, non a patria vox haec videatur detorta, quia &lt;Mercurius&gt; in
Arcadia genitus.</seg> <hi rend="small-caps">lycaei</hi> montis Arcadiae.
</div>
<div type="verse" n="17">
<seg type="Danielis" rend="italic"><hi rend="small-caps">pan ovivm cvstos</hi> ideo Lyceus Pan ovium custos, quod lupos
ab ovium gregibus depellat.</seg> <hi rend="small-caps">si tibi</hi> siquidem tibi. <hi rend="small-caps">maenala</hi>
mons Arcadiae, dictus ἀπὸ τῶν μήλων, id est ab ovibus, quibus
plenus est.
</div>
<div type="verse" n="18">
<hi rend="small-caps">tegeaee</hi> vocativus est a derivatione Tegei, oppidi Arcadiae.
et Tegeum tribrachys est, 'Tegeaee' paeon tertius. <seg type="Danielis" rend="italic"><hi rend="small-caps">favens</hi>
pro 'volens' et per hoc propitius; 'favere' enim veteres etiam velle dixerunt:
Ennius "matronae moeros complent spectare faventes".
nonnumquam favere et pro 'tacere' ponitur, ut idem Ennius "ore faventes"
et Vergilius in quinto "ore favete omnes". <hi rend="small-caps">oleaeqve
minerva inventrix</hi> eo tempore, quo adversum Neptunum de nomine
civitatis contendit, quod iam supra dictum est. cui fabulae hoc additur,
quod, postquam Minerva inventa olea Neptunum vicerit, indigne
ferens Halirrhothius, Neptuni filius, oleas coepit excidere: cui, dum
hoc facit, ferrum de manubrio decidit et ei caput amputavit. Neptunus
vero, dolens filii sui obitum, Martem homicidii coepit arguere. inde
effectum est, ut Mars et Neptunus de hac re iudicium apud Athenas
experirentur, unde locus, ubi iudices sederunt, Ἄρειος πάγος, iudices
Atheniensium ἀρεοπαγῖται appellantur.</seg>
</div>
<div type="verse" n="19">
<hi rend="small-caps">vnciqve pver monstrator aratri</hi> alii Triptolemum, alii
Osirim volunt: quod magis verum est, <seg type="Danielis" rend="italic">ut dicit Propertius, vel Tibullus</seg>;
nam Triptolemus frumenta divisit. <seg type="Danielis" rend="italic">quod munus ei Ceres dedit
propter humanitatem patris Icari, qui eam, cum Proserpinam raptam
in coniugium a Plutone quaereret, in Attica suscepit hospitio.</seg> bene
autem tacuit de nomine et generaliter ait 'puer'; nam non unus
aratrum toto orbe monstravit, sed diversi in diversis locis. <seg type="Danielis" rend="italic">alii
talem de hoc Triptolemo fabulam tradunt. Ceres cum Proserpinam
filiam quaereret, ad Eleusinum regem devenit, cuius uxor Cyntinia
puerum Triptolemum pepererat, seque nutricem pueri amore ducta simulavit
reginae. sed nutrix recepta cum vellet alumnum suum inmortalem
reddere, interdiu eum lacte divino alebat, noctu in ignem clam
obruebat; itaque praeterquam solent mortales crescebat. id sic fieri cum
pater admiraretur, nocturno tempore observavit. cum Ceres vellet puerum
in cinere et in igne abscondere, pater exclamavit. illa irata Eleusinum
exanimavit, Triptolemo alumno suo aeternum beneficium dedit:
nam ad fruges portandas currum draconibus iunxit deditque ei, quibus
ille vectus orbem terrarum frugibus obseruit. quem, postquam domum
rediit, cum Cephalus rex interficere voluisset, re cognita iussu Cereris
Triptolemo regnum tradidit. qui accepto regno oppidum constituit et
ex patris nomine Eleusinum nominavit Cererique sacra primus instituit,
quae θεσμοφόρια graece dicuntur. Varro de scaenicis originibus vel
in Scauro Triptolemum dicit, Nigidius sphaerae barbaricae sub virginis
signo aratorem, quem Horon Aegyptii vocant, quod Horon Osiridis
filium ab hoc educatum dicunt. ergo Osiris significatur, ut Philostephanus
περὶ εὑρημάτων; vel Epimenides, qui postea Buzyges dictus
est secundum Aristotelem.</seg>
</div>
<div type="verse" n="20">
<hi rend="small-caps">et teneram ab radice ferens silvane c.</hi> Silvanus deus
est silvarum. hic amavit puerum Cyparissum nomine, qui habebat
mansuetissimam cervam. hanc cum Silvanus nescius occidisset,
puer est extinctus dolore: quem amator deus in cupressum arborem
nominis eius vertit, quam pro solacio portare dicitur. <seg type="Danielis" rend="italic">sane in bucolicis
alium illi habitum dedit "venit et agresti capitis
Silvanus honore". quidam Silvanum primum instituisse plantationes
dicunt, ideo 'tenera ab radice' poetam dixisse. an 'ab radice tenera',
quia caesa cupressus dicitur non renasci, id est invalida? an ab radice
tenens?</seg>
</div>
<div type="verse" n="21">
<hi rend="small-caps">diqve deaeqve omnes</hi> post specialem invocationem transit
ad generalitatem, ne quod numen praetereat, <seg type="Danielis" rend="italic">more pontificum, &lt;per&gt;
quos ritu veteri in omnibus sacris post speciales deos, quos ad ipsum
sacrum, quod fiebat, necesse erat invocari, generaliter omnia numina
invocabantur</seg>. quod autem dicit 'studium quibus arva tueri', nomina
haec numinum in indigitamentis inveniuntur, id est in libris
pontificalibus, qui et nomina deorum et rationes ipsorum nominum
continent, quae etiam Varro dicit. nam, ut supra diximus,
nomina numinibus ex officiis constat inposita, verbi causa ut ab
occatione deus Occator dicatur, a sarritione Sarritor, a stercoratione
Sterculinius, a satione Sator. <seg type="Danielis" rend="italic">Fabius Pictor hos deos enumerat, quos
invocat flamen sacrum Cereale faciens Telluri et Cereri: Vervactorem,
Reparatorem, Inporcitorem, Insitorem, Obaratorem, Occatorem, Sarritorem,
Subruncinatorem, Messorem, Convectorem, Conditorem, Promitorem.
<hi rend="small-caps">tveri</hi> pro 'tuendi' aut 'tuendorum'.</seg>
</div>
<div type="verse" n="22">
<seg type="Danielis" rend="italic"><hi rend="small-caps">qviqve novas alitis</hi> id est omnes qui hoc potestis.</seg> <hi rend="small-caps">non
nvllo semine</hi> id est aliquo. et hoc dicit: qui a nobis iacta semina
vestris seminibus alitis. semina autem dicit deorum caeli
temperiem, pluvias, terrae rorem. <seg type="Danielis" rend="italic">vel 'non ullo semine' ab hominibus
scilicet iacto, ut "quippe solo natura subest".</seg>
</div>
<div type="verse" n="23">
<hi rend="small-caps">satis</hi> segetibus, ut "sata laeta boumque labores".
<seg type="Danielis" rend="italic">'largo' autem 'caelo demittitis imbrem' per haec aquam aetheriam
significari vult.</seg>
</div>
<div type="verse" n="24">
<hi rend="small-caps">tvqve adeo qvem mox qvae sint habitvra deorvm
concilia incertvm est</hi> <seg type="Danielis" rend="italic">'adeo' hic praecipue. quidam 'adeo' abundare
putant antiqua figura, ut "omne adeo genus in terris".
et</seg> iam adulatur Augustum, quem inter deos invocat. nec
totum tamen dandum est adulationi, sed et veritati: nam cum
omnes imperatores post mortem sint inter deos relati, Augustus
vivus divinos honores emeruit, quod etiam Horatius testatur, dicens
"praesenti tibi maturos largimur honores iurandasque
tuum per numen ponimus aras". unde male quidam culpant
Vergilium, dicentes eum aviditate laudandi citum interitum Augusto
optasse, cum eum constet ad rem, quae tunc fiebat, respexisse.
possumus tamen 'mox' pro 'post' accipere, ut Horatius "mox daturos
progeniem vitiosiorem", id est postea. potest et 'mox'
ad vitae humanae brevitatem referri: nam ipse ait in decimo
"Rhaebe diu, res siqua diu mortalibus ulla est, viximus".
sane sciendum mire eum laudasse, quod ait 'quem mox quae sint
habitura deorum concilia, incertum est', id est nondum scimus,
quis deus esse velis: nam deum fieri maximum est, in potestate
habere, quis deus velis fieri, plus esse quam maximum constat.
</div>
<div type="verse" n="25">
<hi rend="small-caps">vrbisne invisere caesar</hi> utrum velis terrarum, an maris,
an caeli imperium possidere.
</div>
<div type="verse" n="26">
<seg type="Danielis" rend="italic"><hi rend="small-caps">et te maximvs orbis</hi> utrumne te pro Iove coli velis.</seg>
</div>
<div type="verse" n="27">
<seg type="Danielis" rend="italic"><hi rend="small-caps">avctorem frvgvm</hi> qui frugibus et ceteris rebus originem praestes.</seg>
<hi rend="small-caps">tempestatvmqve potentem</hi> aut bonarum tempestatum, ut
"unde haec tam clara repente tempestas?" aut 'tempestatum'
ait temporum, sicut ubique Sallustius <seg type="Danielis" rend="italic">"ea tempestate". et 'potentem'
modo nomen est</seg>.
</div>
<div type="verse" n="28">
<hi rend="small-caps">materna myrto</hi> quae in honore est Veneris, a qua
Augustus originem ducit <seg type="Danielis" rend="italic">per Gaium Caesarem</seg>.
</div>
<div type="verse" n="29">
<seg type="Danielis" rend="italic"><hi rend="small-caps">an devs inmensi venias maris</hi> id est an pro Neptuno coli
te velis. et 'inmensi maris' cuius mensura non potest comprehendi.
'venias' autem aliquanti pro 'sis' accipiunt, ac si graece diceret οὖσα
sive ὑπάρχουσα. 'ire' veteres pro 'esse' dicebant.</seg>
</div>
<div type="verse" n="30">
<hi rend="small-caps">nvmina sola colant</hi> <seg type="Danielis" rend="italic">'sola'</seg> magna, <seg type="Danielis" rend="italic">praecipua, id est supra
alios deos marinos,</seg> quasi melior sit futurus et Neptuno et ceteris
diis marinis. <hi rend="small-caps">thyle</hi> insula est Oceani inter septemtrionalem et
occidentalem plagam, ultra Britanniam, Hiberniam, Orcadas. <seg type="Danielis" rend="italic">in hac
Thyle, cum sol in cancro est, dies continuus sine noctibus esse dicitur.
multa praeterea miracula de hac insula feruntur, sicut apud Graecos
Ctesias et Diogenes, apud Latinos Sammonicus dicit.</seg>
</div>
<div type="verse" n="31">
<hi rend="small-caps">tethys emat omnibvs vndis</hi> Tethys est uxor Oceani,
nympharum mater. quod autem ait 'emat' ad antiquum pertinet
ritum, quo se maritus et uxor invicem coemebant, sicut habemus
in iure. <seg type="Danielis" rend="italic">tribus enim modis apud veteres nuptiae fiebant: usu, si verbi
gratia mulier anno uno cum viro, licet sine legibus, fuisset; farre, cum
per pontificem maximum et Dialem flaminem per fruges et molam
salsam coniungebantur — unde confarreatio appellabatur — , ex quibus
nuptiis patrimi et matrimi nascebantur; coemptione vero atque in manum
conventione, cum illa in filiae locum, maritus in patris veniebat,
ut siquis prior fuisset defunctus, locum hereditatis iustum alteri faceret.
et bene 'serviat', quia, quaecumque in manum convenerat, omnia
protinus, quae doti dicebantur, marito serviebant. hanc Tethyn Cicero
in Timaeo Salaciam dicit. generum vero pro marito positum multi
accipiunt iuxta Sappho, quae in libro, qui inscribitur ἐπιθαλάμια, ait
'χαῖρε νύμφα, χαῖρε τίμιε γαμβρὲ πολλά' ἀντὶ τοῦ 'νυμφίε'. sic et
Pindarus ἐν τοῖς παιᾶσιν.</seg>
</div>
<div type="verse" n="32">
<hi rend="small-caps">tardis sidvs te mensibvs addas</hi> id est aestivis: <seg type="Danielis" rend="italic">vel quia
optat, ut diu vivat: vel quia virgo et libra δυσανάφορα, id est tarde
orientia dicuntur. et 'tardis' an quia aureo saeculo longiores dies dicuntur
fuisse? an post multos tardosque menses ut deus fiat? an ita,
ut "incipient magni procedere menses", per hunc 'magni'</seg>.
</div>
<div type="verse" n="33">
<hi rend="small-caps">qva locvs erigonen inter chelasqve s.</hi> Aegyptii duodecim
esse adserunt signa, Chaldaei vero undecim: nam scorpium
et libram unum signum accipiunt, chelae enim scorpii libram
faciunt. iidem Chaldaei nolunt aequales esse partes in omnibus
signis, sed pro qualitate sui aliud signum <hi rend="small-caps">xx,</hi> aliud <hi rend="small-caps">xl</hi> habere,
cum Aegyptii tricenas esse partes in omnibus velint. modo ergo
secundum Chaldaeos locutus est, dicens posse eum habere locum
inter scorpium et virginem; nam Erigone ipsa est virgo. sciendum
deinde est voluisse maiores in his signis esse deorum domicilia. et
Solis est leo, Lunae vero cancer, ceterorum vero quinque planetarum
bina sunt signa, prout se ratio siderum sequitur. nam primus
circulus a terra Lunae est, secundus Mercurii, tertius Veneris,
quartus Solis, quintus Martis, sextus Iovis, Saturni ultimus. sed
remotis Sole et Luna, quorum sunt domicilia leo et cancer, hi
quinque ordine, quo eorum sunt circuli, bina possident signa, unum
a sequentibus et unum a superioribus: ut Mercurii sint virgo et
gemini, Veneris libra et taurus, Martis scorpius et aries, Iovis sagittarius
et pisces, Saturni capricornus et aquarius. unde per haec
loca siderum Augustum et fortem propter scorpium, id est Martis
domicilium, et iustum propter libram et prudentem propter vicinam
virginem, id est Mercurii domicilium, fore significat. <seg type="Danielis" rend="italic">vel certe ideo
inter scorpionis bracchia, quae sunt libra, et Erigonen, quae est virgo,
quia libra aequitas, virgo iustitia. sane haec Erigone Icari filia fuit,
tantae pietatis in patrem, ut cum eum vidisset mortuum, omni se luctu
ac maerore conficeret, ob quam rem misericordia deorum inter signa
locum virginis sub iustitiae vocabulo iussa est obtinere. 'chelas' autem
sequentes ideo ait, quia, sicut dictum est, ipsae sunt libra.</seg>
</div>
<div type="verse" n="34">
<hi rend="small-caps">panditvr ipse tibi</hi> ordo est 'qua locus ipse tibi panditur'.
'tibi' autem in tuum honorem et gratiam tuam. <seg type="Danielis" rend="italic">'ipse' autem
ultro, sua sponte. <hi rend="small-caps">ipse tibi</hi> hic distinguitur, ne, si dixeris 'ipse tibi
iam bracchia contrahit ardens scorpios', bene optantis verba maledictum
comprehendisse videantur. <hi rend="small-caps">iam bracchia contrahit ardens scorpios</hi>
ideo Augusto merito iuxta scorpium locum adsignat, quia sidus
hoc supra Romam positum creditur. Varro tamen ait se legisse Empedotimo
cuidam Syracusano a quadam potestate divina mortalem
aspectum detersum, eumque inter cetera tres portas vidisse tresque vias:
unam ad signum scorpionis, qua Hercules ad deos isse diceretur; alteram
per limitem, qui est inter leonem et cancrum; tertiam esse inter
aquarium et pisces. argute itaque eam viam et sedem tribuit Augusto,
forti imperatori, quam habuit deus fortis.</seg>
</div>
<div type="verse" n="35">
<hi rend="small-caps">ardens scorpivs</hi> 'ardens' ad illud refertur, quia Martis
est domicilium: nam scorpii tempus frigidum est, quippe cuius november
est mensis. <seg type="Danielis" rend="italic">vel 'ardens' ad virus eius vel ad cupiditatem
Augusti recipiendi.</seg> <hi rend="small-caps">ivsta plvs parte</hi> secundum Chaldaeos, qui
scorpium dicunt spatium duorum signorum tenere. <seg type="Danielis" rend="italic">ergo et loci
spatio te invitat.</seg>
</div>
<div type="verse" n="36">
<hi rend="small-caps">qvicqvid eris</hi> ordo est 'quicquid eris, da facilem cursum':
cetera enim per parenthesin dicta sunt. <seg type="Danielis" rend="italic"><hi rend="small-caps">nec sperent tartara
regem</hi> 'nec sperent' dixit, quasi beneficium det quocumque venerit.</seg>
<hi rend="small-caps">nec sperent t. r. n. t. r. v. t. d. c.</hi> allegoricos dicit illum nec debere
mori velle nec posse. <seg type="Danielis" rend="italic">'dira' autem pro 'magna' vel 'vehemens'.</seg>
</div>
<div type="verse" n="38">
<hi rend="small-caps">qvamvis elysios miretvr graecia c.</hi> licet praeferantur
inferi a Graecis poetis.
</div>
<div type="verse" n="39">
<hi rend="small-caps">nec repetita seqvi cvret proserpina matrem</hi> Ceres
cum raptam a Plutone Proserpinam filiam diu quaesisset, tandem
aliquando eam esse apud inferos comperit. pro qua re cum Iovis
implorasset auxilium, ille respondit posse eam reverti, si nihil apud
inferos gustavisset. illa autem iam Punici mali in Elysio grana
gustaverat. quam rem Ascalaphus, Stygis filius, prodidit: unde
Proserpina ad superos remeare non potuit. hinc ait Lucanus
"quae te detineant Hennaea dapes". quam necessitatem
modo Vergilius Proserpinae tribuit voluntati. sane Ceres a Iove
postea meruisse dicitur, ut Proserpina sex esset cum matre mensibus,
sex cum marito: quod ideo fingitur, quia Proserpina ipsa est,
quae et Luna, quae toto anno sex mensibus crescit et sex deficit,
scilicet per singulos menses quindenis diebus, ut crescens apud superos,
deficiens apud inferos esse videatur. <seg type="Danielis" rend="italic">et 'sequi curet Proserpina
matrem' ad admirationem Elysiorum posuit, quod matri praelati
sint.</seg>
</div>
<div type="verse" n="40">
<hi rend="small-caps">da facilem cvrsvm</hi> meo scilicet poemati. <hi rend="small-caps">atqve avdacibvs adnve coeptis</hi>
verecunde suas vires extenuat. <seg type="Danielis" rend="italic">et commendat
operis difficultatem dicendo 'audacibus'.</seg>
</div>
<div type="verse" n="41">
<hi rend="small-caps">ignarosqve viae mecvm m. a. i.</hi> aut mecum viae, id est
rationis <seg type="Danielis" rend="italic">aut artis</seg>, ignaros miseratus rusticos iuva, ut 'mecum ignaros'
intellegas: aut rusticis ignaris fave mecum, id est quibus etiam
ego his scriptis plurimum conlaturus sum: aut mecum ignaros agricolas
miserare, aut eis mecum fave.
</div>
<div type="verse" n="42">
<hi rend="small-caps">iam nvnc</hi> id est adhuc vivus: nam, ut diximus, Augustus
vivus divinos honores emeruit.
</div>
<div type="verse" n="43">
<hi rend="small-caps">vere novo gelidvs canis cvm m. v. liqvitvr</hi> <seg type="Danielis" rend="italic">novum
multa significat: nam et recens aliquid novum dicitur, ut ipse ait "lac
mihi non aestate novum", id est recens; novum dicitur et magnum,
ut "Pollio et ipse facit nova carmina". modo autem</seg> novum ver
ideo ait, quia anni initium mensis est Martius. et sciendum est,
decem tantum menses fuisse apud maiores. Martium autem anni
principium habere voluerunt propter Martem suae gentis auctorem.
<seg type="Danielis" rend="italic">quod multis firmatur auctoribus: Nigidius in sphaera graecanica novum
annum aequinoctium vernale memorat; Varro epistolicarum quaestionum
"inter mensem Februarium, qui tunc esset extremus, et
inter calendas Martias, quae tunc erant primae"; Atta "annum
novum voluerunt esse primum mensem Martium" et alibi "maiores
Martium primum habuerunt".</seg> Aprilis <seg type="Danielis" rend="italic">vero</seg> dictus est, quasi
terras tepore aperiens; Maius a Maia; Iunius a Iunone, quamquam
alii a maioribus et iunioribus hos duos menses velint esse nominatos:
nam antea populus Romanus in centurias iuniorum et seniorum
divisus fuerat. reliqui iam a numero nominabantur quintilis,
sextilis, september, october, november, december. et hi erant tantum
decem menses: duo vero propter rationem signorum anni intercalabantur,
qui postea a Iano et a Februo nominati sunt. Februus
autem est Ditis pater, cui eo mense sacrificabatur. quintilis
et sextilis mutati sunt postea in honorem Iulii Caesaris et Augusti:
unde sunt Iulius et Augustus. sic Ovidius in fastis. ergo 'vere
novo' et anni initio accipimus et prima parte veris. nam anni
quattuor sunt tempora divisa in ternos menses, qui ipsorum temporum
talem faciunt discretionem, ut primo mense veris novum dicatur
ver, secundo adultum, tertio praeceps, sicut etiam Sallustius
dicit ubique. item nova aestas, adulta, praeceps; sic autumnus
novus, adultus, praeceps; item hiems nova, adulta, praeceps vel
extrema: unde est "extremae sub casum hiemis i. v. s."
sane sciendum Xenophontem scripsisse unum librum oeconomicum,
cuius pars ultima agriculturam continet: de qua parte multa ad
<seg type="Danielis" rend="italic">suum</seg> hoc opus Vergilius transtulit, sicut etiam de georgicis Magonis
Afri, Catonis, Varronis, Ciceronis quoque libro tertio oeconomicorum,
qui agriculturam continet: nam primus praecepta habet,
quemadmodum debeat mater familias domi agere, secundus, quemadmodum
foris pater familias. illud quoque sciendum est, in his
libris non esse obscuritatem in quaestionibus sicut in Aeneide, nisi
in paucis admodum locis; sed in hoc tantum esse difficultatem, ut
res positas intellegamus, id est τὸ κείμενον, sicut haec prima quoque
eius praecepta significant. nam hoc dicit, agrum fertilem, id
est pinguem et herbosum, bis debere arari: semel verno tempore,
ut et herbae adhuc tenerae et sine semine avellantur, et aestatis
calore vel superfluus umor siccetur vel glebarum putrefiat durities,
et semel autumnali <seg type="Danielis" rend="italic">arandum</seg> cum seminibus: agrum vero tenuem
et sterilem autumnali tantum tempore arandum, ne, si etiam verno
araveris, exiguus eius umor siccetur aestate. <hi rend="small-caps">canis montibvs</hi>
albis ex nive.
</div>
<div type="verse" n="44">
<hi rend="small-caps">liqvitvr</hi> 'liquor' cum nomen est, 'li' brevis est; cum ad
verbum venerit, producitur, ut 'liquor' 'liqueris' 'liquitur'; nam
mutavit naturam: sicut <seg type="Danielis" rend="italic">'homo'</seg> 'humus' 'u' brevis est, 'humanus'
producitur, item 'itur' 'i' producitur, 'iturus' corripitur. 'liquitur'
<seg type="Danielis" rend="italic">autem</seg> defluit, <seg type="Danielis" rend="italic">resolvitur</seg>. <hi rend="small-caps">et zephyro pvtris se g. r.</hi> quo tempore
favonii flatu arva laxantur, quae fuerant praeclusa frigoribus:
ipse alibi "rura gelu tum claudit hiemps". 'putris'
<seg type="Danielis" rend="italic">autem</seg> 'gleba' solubilis, <seg type="Danielis" rend="italic">quam tepor efficit et aratrum</seg>.
</div>
<div type="verse" n="45">
<hi rend="small-caps">depresso incipiat iam tvm mihi tavrvs aratro ingemere</hi>
aliud pendet ex alio; nam altius inpressum aratrum boves
cogit in gemitum: quod genus arationis pingui convenit terrae; nam
econtra paulo post de infecunda terra dicturus est "tenui sat
erit suspendere sulco". 'mihi' autem aut vacat, ut <seg type="Danielis" rend="italic">Cicero</seg> "qui
mihi accubantes in conviviis": aut 'mihi' hoc est rustico amanti
terras. et taurum bovem fortissimum accipimus; nam tauri difficile
ad aratra iunguntur.
</div>
<div type="verse" n="46">
<hi rend="small-caps">attritvs splendescere vomer</hi> Lucretius "occulto
decrescit vomer in arvo": <seg type="Danielis" rend="italic">quod evenire frequenti aratione
novimus, ut et splendidior fiat et teratur: Cato in oratione ad filium
"vir bonus est, Marce fili, colendi peritus, cuius ferramenta
splendent"</seg>. dicimus autem et 'hic vomer' et 'hic vomis', sed ab
utroque 'huius vomeris' facit.
</div>
<div type="verse" n="47">
<hi rend="small-caps">illa seges demvm</hi> 'seges' modo terra, <seg type="Danielis" rend="italic">ut "nec
pecori opportuna seges"</seg>. 'demum' autem novissime, vere specialiter.
<hi rend="small-caps">votis respondet</hi> inmane est, quod ait 'votis': nam plerumque
plus optamus, quam speramus posse contingere. 'respondet'
autem <seg type="Danielis" rend="italic">aut satis faciet, aut</seg> consentiet, ut "dictis respondent
cetera matris". <seg type="Danielis" rend="italic"><hi rend="small-caps">avari</hi> id est quamvis avari. et plus est, quam
si dixisset 'parci': Nigidius "quia qui parcior est, suo contentus
est, quod avarus non facit"</seg>.
</div>
<div type="verse" n="48">
<hi rend="small-caps">bis qvae solem bis frigora sensit</hi> quae bis et dierum
calorem et noctium senserit frigora: per quod duplicem ostendit
arationem, vernalem et autumnalem. nec enim ad tempora aestatis
vel hiemis referre possumus, quod ait 'bis solem, bis frigora', quia
non sunt in Italia in uno anno duae aestates et duae hiemes, sicut
geometrae dicunt esse in quadam parte Indiae, in insula Taprobane.
<seg type="Danielis" rend="italic">aut sicut quidam dicunt ideo 'bis', ut semel cum fructibus, semel
vacua solem et frigus perpessa accipiamus.</seg>
</div>
<div type="verse" n="49">
<seg type="Danielis" rend="italic"><hi rend="small-caps">inmensae</hi> infinitae.</seg> <hi rend="small-caps">rvpervnt horrea</hi> plus est quam
si diceret 'impleverunt': <seg type="Danielis" rend="italic">hoc est ut non habeat ubi reponat</seg>.
</div>
<div type="verse" n="50">
<hi rend="small-caps">ac privs ignotvm ferro qvam scindimvs aeqvor</hi> id est
ante quam faciamus vervactum. <seg type="Danielis" rend="italic">si autem non 'inmensum', sed 'ignotum'
legeris, nobis ignotum significat.</seg> aequor autem modo terram
accipe, ab aequalitate dictam, <seg type="Danielis" rend="italic">ut "praecipitemque Daren ardens
agit aequore toto"</seg>: unde et maria aequora dicuntur.
</div>
<div type="verse" n="51">
<hi rend="small-caps">ventos</hi> quia diversis locis diversi praevalent venti. et
hoc dicit: debes scire, ager cui vento subiaceat. <hi rend="small-caps">varivm caeli
praediscere morem</hi> id est aeris: Lucretius "in hoc caelo
qui dicitur aer". et hoc dicit: debes etiam caeli qualitatem nosse,
utrum pluviis gaudeat, an tepore vel frigore.
</div>
<div type="verse" n="52">
<hi rend="small-caps">patrios cvltvsqve habitvsqve locorvm</hi> duas res dicit:
sciendum est, ager et quemadmodum a maioribus cultus sit et quid
melius ferre consueverit: namque 'habitus locorum' possibilitates
<seg type="Danielis" rend="italic">vel naturas</seg> accipimus, <seg type="Danielis" rend="italic">quas Graeci τὰς ἕξεις dicunt. alii 'patrios'
naturales exponunt</seg>.
</div>
<div type="verse" n="54">
<hi rend="small-caps">venivnt</hi> crescunt, ut "pulchro veniens in corpore
virtus": <seg type="Danielis" rend="italic">vel proveniunt</seg>.
</div>
<div type="verse" n="55">
<hi rend="small-caps">arborei fetvs alibi</hi> id est poma. <seg type="Danielis" rend="italic">et arboreum [cum] aliqui
duobus modis . . . accipiunt: aliter enim in Aeneide
de telo "ingens arboreum". Cornificius "ut folia, quae frugibus
arboreis tegmina gignuntur".</seg> <hi rend="small-caps">inivssa virescvnt gramina</hi>
bene 'iniussa', <seg type="Danielis" rend="italic">id est sua sponte</seg>: nam frumenta iussa nascuntur:
unde est "atque imperat arvis". <seg type="Danielis" rend="italic">et nunc hic unum 'alibi'
deest, ut fiat 'atque alibi iniussa virescunt gramina'.</seg>
</div>
<div type="verse" n="56">
<hi rend="small-caps">nonne vides</hi> <seg type="Danielis" rend="italic">aut Maecenati dicit aut rustico. et</seg> argumentatur
quasi hoc dicens: si una provincia ferre non potest omnia,
quanto magis unus ager? <hi rend="small-caps">tmolvs</hi> mons Ciliciae, in quo nascitur
crocum praecipue: nam loca commemorat, ubi plus provenit et
melius aliquid. nam crocum et in Africa nascitur, sed non tale
nec tantum, quantum vel quale in Cilicia. <seg type="Danielis" rend="italic">sed Tmolus est mons
etiam Lydiae &lt;circa oppidum Sardis, qui div&gt;ersis floribus adundat:
&lt;unde multi de Tmolo croce&gt;os odores similes croco accipiunt. alii non
dixisse eum crocum &lt;apud Tmolum na&gt;sci, sed vinum Tmoleticum crocei
odoris. &lt;nam et crocum in Ci&gt;licia apud Corycum nasci Sallustius
&lt;meminit.&gt;</seg>
</div>
<div type="verse" n="57">
<hi rend="small-caps">india mittit ebvr</hi> et in Africa fuerunt elephanti, sed
meliores in India. hinc est quod ait Terentius "elephantis quem
Indicis praefecerat", id est maximis. <seg type="Danielis" rend="italic">et 'India mittit' quasi pendit.</seg>
<hi rend="small-caps">molles sva tvra sabaei</hi> Sabaei populi sunt iuxta Syriam
et Arabiam, dicti Sabaei ἀπὸ τοῦ σέβεσθαι, quod apud eos tus
nascitur, quo deos placamus. 'molles' autem ideo ait, vel quod
sub aere clementiore sunt — nam ut ait Lucanus "quicquid
ad eoos tractus mundique teporem ibitur, emollit
gentes clementia caeli" — : aut certe quia Alexander Macedo
dicitur obscenos omnes de exercitu suo segregatos illic condidisse.
sane 'tus' modo sine aspiratione dicimus; nam antiqui 'thus' dicebant
ἀπὸ τοῦ θείου: quod displicuit; tura enim a tundendo dicta
esse voluerunt, a glebis tunsis, cum quibus dicitur fluens de arboribus
coalescere. <seg type="Danielis" rend="italic">alii Sabaeos Arabas...... Aegyptiorum ex effeminatis
collectos ab a....... de Arabia illuc deductos: vel ideo 'molles',
quod fem&lt;ineos&gt; cultus vestesque gerunt.</seg>
</div>
<div type="verse" n="58">
<hi rend="small-caps">at chalybes nvdi ferrvm</hi> <seg type="Danielis" rend="italic">subauditur &lt;ubique 'mittunt'&gt;.
Chalybes</seg> populi sunt, apud quos nascitur ferrum, unde abusive dicitur
chalybs ipsa materies, ut "vulnificusque chalybs". 'nudi'
autem aut apud quos arbores non sunt: aut vere nudi propter ferri
caedendi studium; nam legimus "Brontesque Steropesque et
nudus membra Pyracmon". <hi rend="small-caps">virosaqve pontvs castorea</hi> fibri
canes sunt Pontici, quorum testones apti sunt medicaminibus:
propter quos ubi se senserint requiri, eos secant. de his Cicero
"redimunt se ea parte corporis, propter quam maxime expetuntur",
Iuvenalis "qui se eunuchum ipse facit,
cupiens evadere damno testiculi". castores autem a castrando
dicti sunt. 'virosa' autem venenata: nam licet sint multis remedio,
tamen praegnantes eorum odore abiciunt et egerunt partum. et
'virosa' dicta ab eo, quod est virus; alii fortia accipiunt a viribus.
</div>
<div type="verse" n="59">
<hi rend="small-caps">eliadvm palmas epiros eqvarvm</hi> hypallage est, nam hoc
dicit: Epiros creat equas optimas, quae apud Elidem palmas merentur
in Iovis Olympici curuli certamine. sane 'Epiros' graece
profertur, unde etiam 'E' habet accentum: nam si latinum esset
'Epirus', 'pi' haberet, quia longa est. nec mireris equas currere:
nam, ut dicit Plinius, velociores sunt ideo, quod in cursu
urinam faciunt.
</div>
<div type="verse" n="60">
<hi rend="small-caps">continvo has leges</hi> iugiter, in aeternum, ad perpetuitatem,
sicut sequentia indicant; nam dicturus est 'aeternaque foedera
mundi'.
</div>
<div type="verse" n="62">
<hi rend="small-caps">devcalion lapides v. i. i. o.</hi> iam transit ad fabulam et
poetice dicit, ista tum primum statuta, quae ab initio mundi constat
fuisse.
</div>
<div type="verse" n="63">
<hi rend="small-caps">vnde homines nati dvrvm genvs</hi> expressit τὸ αἴτιον,
id est causativum; nam et graece populi λαοὶ dicuntur a lapidibus.
<hi rend="small-caps">ergo age terrae pingve solvm</hi> iam redit ad causam.
</div>
<div type="verse" n="64">
<hi rend="small-caps">primis a mensibvs anni</hi> hoc est quod dixit "vere
novo". <seg type="Danielis" rend="italic"><hi rend="small-caps">extemplo</hi> induxit et rep&lt;os&gt;uit.</seg>
</div>
<div type="verse" n="66">
<hi rend="small-caps">pvlvervlenta c. m. s. a.</hi> quae glaebas solvit in pulverem.
et reddit causam, cur hoc debeat fieri. 'maturis' autem 'solibus'
est vehementibus, fervidis, magnis. <seg type="Danielis" rend="italic">ipsius manu adiectum 'maturis
solibus'.</seg>
</div>
<div type="verse" n="67">
<hi rend="small-caps">svb ipsvm arctvrvm</hi> id est autumnali tempore, quo arcturus
oritur. et sciendum quia 'sub' praepositio, quando tempus significat,
accusativo gaudet, ut hoc loco 'sub arcturum', id est circa
arcturum, item "aut ubi sub lucem densa inter nubila
sese", et "sub noctem cura recursat" et item "sub
lucem exportant calathis". <seg type="Danielis" rend="italic">hoc autem est tum cum iam pluere
............: arcturus enim pluviarum et tempestatum &lt;sidus est.&gt;
arcturus autem idem arctofylax, quia post u&lt;rsae caudam&gt; locatus sit;
idem bootes, quod boves cum plau&lt;stro agat.&gt; alii Arcadem fuisse
filium Callistus et Iovis &lt;dicunt: qui&gt; cum matrem in figuram ursae
Iunonis &lt;ira transfiguratam&gt; vellet occidere, ambo in caelum &lt;a Iove
translati sunt, et&gt; ille arcturus, illa Helice dicta. alii &lt;hunc Icarium
volunt&gt; esse, qui a pastoribus, quod eos vino tunc &lt;primum reperto&gt;
ebrios fecerat, veluti dato veneno occisus &lt;est. ipsius&gt; manu adiecti
sunt deletis duobus, quorum &lt;alter totus legi&gt; potuit 'ipsis officiant segetes
ne frugibus illic'; ex altero hoc tantum 'ne deserat umor harenam'.</seg>
</div>
<div type="verse" n="68">
<seg type="Danielis" rend="italic"><hi rend="small-caps">tenvi svspendere</hi> pro 'tenuiter suspendere'.</seg>
</div>
<div type="verse" n="69">
<hi rend="small-caps">illic</hi> in terra pingui. <seg type="Danielis" rend="italic"><hi rend="small-caps">officiant</hi> noceant, obstent. &lt;<hi rend="small-caps">herbae</hi>
quae&gt; internatae segetem laedunt.</seg> <hi rend="small-caps">hic sterilem</hi> in tenui et
infecunda: <seg type="Danielis" rend="italic">quia si pressius &lt;aratur terra ten&gt;uior, umor ad inferiora
&lt;desidet et&gt; ...por............bunt.</seg> et ut supra diximus, omnia
praecepta, quae commemorat, ad illud pertinent, quod ait "quid
faciat laetas segetes".
</div>
<div type="verse" n="72">
<seg type="Danielis" rend="italic">&lt;<hi rend="small-caps">segnem</hi>&gt; pro 'otiosum', ut interdum lentus * &lt;ces&gt;sans, ut
"segnisque secundo defluit amne".</seg>
</div>
<div type="verse" n="71">
<hi rend="small-caps">tonsas novales</hi> agros messos. dicimus autem et 'has
novales' et 'haec novalia'. proprie novales sunt tunc primum arva
proscissa.
</div>
<div type="verse" n="72">
<hi rend="small-caps">sitv dvrescere campvm</hi> ut redeat in vires priores. sane
sciendum et Ciceronem in dialogis et ceteros philosophos tractare,
non quid debeat fieri, sed quid potissimum fieri. quam rem Vergilius
nunc sequitur; nam cum dicat multa remedia agrorum recreandorum,
praeponit omnibus intermissionem: unde eam rem frequenter
iterat.
</div>
<div type="verse" n="73">
<hi rend="small-caps">avt ibi flava seres m. s. f.</hi> si te terrarum cogit angustia,
ibi frumenta sere, unde legumina sustulisti: aut si tibi opus
est frumento, stercora, sparge cinerem vel incende stipulas. 'sidere'
modo anno.
</div>
<div type="verse" n="74">
<hi rend="small-caps">laetvm legvmen</hi> fertile. et 'laetus' prout res fuerit accipe,
ut 'laetus homo', id est hilaris; 'laetum pecus', id est pingue;
'laetum legumen', ut diximus, fertile. et legumen dicitur quod
manu legatur nec sectionem requirat; frumenta vero sunt omnia
quae ex se emittunt aristas. nam quod ait supra 'farra', frumenta
accipimus; species est enim pro genere. <seg type="Danielis" rend="italic"><hi rend="small-caps">siliqva</hi> folliculo, intra
quem l * nascuntur. <hi rend="small-caps">qvassante</hi> quae sonet, cum quass&lt;atur&gt;: Caecilius
"si quassante capite tristes incedunt", &lt;Plau&gt;tus "capitibus
quassantibus".</seg>
</div>
<div type="verse" n="75">
<hi rend="small-caps">avt tenvis fetvs viciae</hi> mire ait 'tenuis'; nam vicia vix
ad triplicem pervenit fructum, cum alia legumina proventum habeant
felicissimum et fertilem. <seg type="Danielis" rend="italic">'f&lt;etus' vero grana&gt; vel fructus, ut
"inseritur vero et fetu &lt;nucis arbutus horrida.&gt;"</seg> <hi rend="small-caps">tristisqve lvpini</hi>
amari, <seg type="Danielis" rend="italic">cum in gustu &lt;amarum sit&gt; triste;</seg> nam incoctus
amarus est: <seg type="Danielis" rend="italic">Ennius "neque ill&lt;e tris&gt;te quaeritat sinapi".
nonnulli proprie calamos lupinorum alas dici putant, ut Aelius "alae
ex lupino s*liis", Cato in originibus "alae ex lup* leg*" de lingua
latina alam culmum fabae dic*</seg>
</div>
<div type="verse" n="77">
<hi rend="small-caps">vrit enim lini campvm seges</hi> bene excerpsit <seg type="Danielis" rend="italic">&lt;haec&gt; tria,</seg>
linum, avenas, papaver, et dicit post haec frumenta serenda non
esse: nam licet manu legantur et sint inter legumina, viribus tamen
frumentis exaequantur. <seg type="Danielis" rend="italic">Coelius libro tertio "seri.aven....endit".
&lt;et vi&gt;detur poeta velut interrogatus, &lt;cur linum et quae&gt; sequuntur non
dicat seri debere, respondisse &lt;'urit enim',&gt; quia 'enim' causalis coniunctio
est.</seg>
</div>
<div type="verse" n="78">
<hi rend="small-caps">lethaeo perfvsa p. somno</hi> plena oblivionis, <seg type="Danielis" rend="italic">quod apud
inferos per Lethaeum fluvium animabus praestetur oblivio</seg>: nam Ceres,
Iove admonente, dicitur cibo papaveris orbitatis oblita. et re vera
papaver gignit soporem. <seg type="Danielis" rend="italic">quidam de agresti papavere accipiunt magis,
quia alibi ait "verbenasque premens vescumque papaver".</seg>
</div>
<div type="verse" n="79">
<hi rend="small-caps">alternis facilis labor</hi> redit rursus ad praeceptum,
quod scit esse praecipuum, id est ad intermissionem. <seg type="Danielis" rend="italic"><hi rend="small-caps">arida tantvm</hi>
quae sine inter&lt;missione&gt; fructum dare compulsa sunt et ideo *aruerunt
et exinde siccata sunt.</seg>
</div>
<div type="verse" n="80">
<hi rend="small-caps">pingvi fimo</hi> vel umido vel fertili. <seg type="Danielis" rend="italic">'saturare' autem 'pudeat
sola' id est non erubescas sterilem agrum fimo pingui saturare.</seg>
</div>
<div type="verse" n="81">
<hi rend="small-caps">effetos per agros</hi> continua fertilitate lassatos, sicut
etiam frequenti partu effeta dicitur mulier. <hi rend="small-caps">cinerem inmvndvm</hi>
ad discretionem illius, quo utuntur puellae. <seg type="Danielis" rend="italic"><hi rend="small-caps">iactare</hi> spargere,
quia sic fit. et hoc est quod dicit 'saturare'.</seg>
</div>
<div type="verse" n="82">
<seg type="Danielis" rend="italic"><hi rend="small-caps">sic qvoqve</hi> etiam per stercoris iactum.</seg> <hi rend="small-caps">reqviescvnt fetibvs</hi>  <hi rend="small-caps">
a.</hi> non etiam roborantur, quod intermissio efficit arationis.
quam rem rursus repetit dicendo 'nec nulla interea est inaratae
gratia terrae', id est maxima; nam litotes figura est, ut "munera
nec sperno". <seg type="Danielis" rend="italic"><hi rend="small-caps">inaratae</hi> non satae, unde est illud "alternis
idem tonsas cessare novales". alii 'inaratae' accipiunt quae est
pabulo pecoribus.</seg>
</div>
<div type="verse" n="84">
<hi rend="small-caps">incendere profvit a.</hi> non agros, sed ea quae in agris
sunt, id est stipulas vel quisquilias, id est purgamenta terrarum:
nam, ut videmus, si in agris, qui incendendi sunt, desint stipulae,
aliunde illuc nutrimenta portantur incendii. <seg type="Danielis" rend="italic">alii non 'saepe profuit',
sed 'saepe incendere' accipiunt.</seg>
</div>
<div type="verse" n="85">
<hi rend="small-caps">atqve levem stipvlam c. v. f.</hi> ecbasis poetica. <seg type="Danielis" rend="italic">'crepitantibus'
vero, sonantibus.</seg>
</div>
<div type="verse" n="86">
<hi rend="small-caps">sive inde occvltas vires</hi> 'inde' id est ex igni; 'occultas'
autem arcana quadam ratione celatas. in hoc autem sensu
sequitur Heracliti opinionem, qui dicit omnia ex igni procreari,
quem nunc terris alimenta praebere commemorat.
</div>
<div type="verse" n="88">
<hi rend="small-caps">exvdat invtilis vmor</hi> nove locutus est; nam non ipse
umor, sed terra desudat: unde 'exudat' pro 'desudatur' accipimus.
<seg type="Danielis" rend="italic">potest ergo exudare et quod emittitur et quod emittit accipi.</seg>
</div>
<div type="verse" n="89">
<hi rend="small-caps">caeca relaxat spiramenta</hi> breves cavernas, per quas
sudor emanat, quae tenuitate sui non possunt videri: <seg type="Danielis" rend="italic">ergo occulta
et latentia</seg>.
</div>
<div type="verse" n="90">
<seg type="Danielis" rend="italic"><hi rend="small-caps">novas</hi> quae ante non fuerant.</seg>
</div>
<div type="verse" n="92">
<hi rend="small-caps">ne tenves plvviae</hi> aut lentae et penetrabiles: aut epitheton
est aquarum: sic alibi "aut in aquas tenues dilapsus
abibit". <seg type="Danielis" rend="italic">alii 'tenues' inutiles, ieiunae, macrae, quibus contrarium
pingues, ut est "tenuis ubi argilla".</seg>
</div>
<div type="verse" n="93">
<seg type="Danielis" rend="italic"><hi rend="small-caps">acrior</hi> pro 'acris', ut "iam senior".</seg> <hi rend="small-caps">avt boreae penetrabile frigvs advrat</hi>
'adurat' et ad solem et ad frigus pertinet:
nam uno sermone duo diversa conclusit, quae tamen unum
effectum habent. nam et frigoris finis est caloris initium, et summus
calor frigoris est principium: unde quasi unus effectus est et
frigoris et caloris. <seg type="Danielis" rend="italic">hoc est quod Graeci dicunt ἀκρότητες ἰσότητες.</seg>
</div>
<div type="verse" n="94">
<seg type="Danielis" rend="italic"><hi rend="small-caps">mvltvm adeo</hi> ordo 'multum adeo iuvat arva'.</seg> <hi rend="small-caps">rastris</hi>
et 'hos rastros' dicimus et 'haec rastra'; legimus enim "at istos
rastros interea depone" in Terentio, item "rastraque et incurvi
saevum rubuere ligones". et rastra dicta, quia terram
radunt. <hi rend="small-caps">glebas inertes</hi> pigras, nihil creantes. et transit ad
aliud praeceptum.
</div>
<div type="verse" n="95">
<hi rend="small-caps">vimineasqve trahit crates</hi> ad agrorum scilicet exaequationem.
<seg type="Danielis" rend="italic"><hi rend="small-caps">crates</hi> quam rustici irpicem vocant. <hi rend="small-caps">ivvat</hi> vel adiuvat,
vel quasi delectat.</seg>
</div>
<div type="verse" n="96">
<hi rend="small-caps">flava ceres</hi> <seg type="Danielis" rend="italic"><hi rend="small-caps">alto neqviqvam s. o.</hi></seg> 'flava' dicitur propter
aristarum colorem in maturitate. et 'Ceres' nomen est, quod in
polysyllabis in nominativo singulari producit ultimam, cum in obliquis
corripiat. <seg type="Danielis" rend="italic">'alto' autem 'Olympo' aut poetice dictum, de caelo illi
favere Cererem: aut vere altam segetem esse, non paleis tantum inanem,
sed gravem frumento: nam ideo 'flava Ceres'.</seg> <hi rend="small-caps">neqve neqviqvam</hi>
id est non sine causa: nam semper duae negativae unam confirmativam
faciunt: unde male quidam locum illum legunt in Terentio
"pater adest, cave ne te tristem sentiat" — si enim hoc est,
dicit, vide ut te tristem esse sentiat: quod procedere minime potest
-sed ita legendum est "cave te tristem esse sentiat". nam et
'ne' et 'cave' prohibentis est.
</div>
<div type="verse" n="97">
<seg type="Danielis" rend="italic"><hi rend="small-caps">et qvi proscisso qvae s. a. t.</hi> propria voce usus est: cum
enim primo agri arantur, quando duri sunt, proscindi dicuntur; cum
iterantur, obfringi; cum tertiantur, lirari. <hi rend="small-caps">qvae svscitat aeqvore
terga</hi> id est vertit. et proprie 'suscitat', quia iacent inexerciti. 'terga'
autem superficiem, ut Homerus νῶτα θαλάσσης.</seg> <hi rend="small-caps">qvae svscitat
aeqvore terga</hi> id est terram, quam araverit.
</div>
<div type="verse" n="98">
<hi rend="small-caps">rvrsvs in obliqvvm verso p. a.</hi> scilicet autumnali tempore,
quo iam cum seminibus aratur. nam hoc praecipit, ut cum
denuo aramus, tunc per obliquum aratra ducamus; nemo enim uno
tempore bis arat.
</div>
<div type="verse" n="99">
<seg type="Danielis" rend="italic"><hi rend="small-caps">exercetqve freqvens</hi> quidam 'exercet' pro 'tractat' accipiunt,
ut "ferrum exercebant vasto c. i. a." 'frequens' autem pro 'frequenter'.</seg>
<hi rend="small-caps">atqve imperat arvis</hi> id est ut tantum ferant, quantum
ipse desiderat. et hoc est, quod ait supra "votis respondet
avari agricolae". <seg type="Danielis" rend="italic">alii &lt;'atque imperat arvis'&gt; ne liberius
ferant quae volunt, sed quod fuerit satum, tradunt.</seg>
</div>
<div type="verse" n="100">
<hi rend="small-caps">vmida solstitia atqve hiemes orate serenas a.</hi> <seg type="Danielis" rend="italic">bene
ad votum se transtulit: neque enim rusticus aliud potest hic facere nisi
optare. nam</seg> duo sunt solstitia: unum aestivum <hi rend="small-caps">viii.</hi> Kalendarum Iuliarum
die, quo tempore remeare sol ad inferiores incipit circulos, et aliud
hiemale <hi rend="small-caps">viii.</hi> Kalendarum Ianuariarum die, quo tempore sol altiores incipit
circulos petere: unde hiemalis solstitii dies minimus, sicut aestivi
maximus invenitur. videtur ergo contrarium esse quod dicit, optate
pluvias per solstitia et per hiemem serenitatem, cum, ut diximus,
unum aestivum sit et aliud hiemale solstitium. sed sciendum, modo
annum in quattuor partes esse divisum: in duo solstitia et duo
aequinoctia, unum vernale et aliud autumnale, quae Graeci ἰσημερίας
vocant — sunt autem haec <hi rend="small-caps">viii.</hi> Kalendarum aprilium et <hi rend="small-caps">viii.</hi> Kalendarum octobrium
die — : qui annus olim in duas tantum partes dividebatur,
hoc est in aestivum et hiemale solstitium, in duo hemisphaeria: ut
intellegamus omnia eum tempora voluisse complecti. nam hoc dicit:
optandum rusticis, ut autumnali et hiemali tempore sit serenitas — quae
duo tempora pro uno habebantur secundum hemicyclii
rationem, ut diximus, — vernali vero et aestivo tempore ut sint
pluviae, quae et ipsa duo tempora pro uno erant. tamen si diligenter
attendamus, poetica licentia est usus, ut pluralem numerum
pro singulari poneret: nam 'solstitia' pro solstitio et 'hiemes' pro
hieme posuit. dicit autem, optanda haec quae per naturam non
sunt, quo possit utriusque temporis asperitas mitigari, et aestatis
calor pluviis, et frigus hiemis serenitatis tepore. <seg type="Danielis" rend="italic">sane quidam
'umida solstitia atque hiemes orate serenas' pro hiemali tantum solstitio
accipiunt, hoc est ea solstitia, quae umida hiberni temporis ratione
esse necesse est — nam aestatis solstitia umida esse non possunt — ,
ut sub una significatione dictum sit 'umida solstitia atque hiemes':
quod ostendunt subsequentia 'hiberno laetissima pulvere farra'; neque
enim aliquid de aestatis solstitio vel tempore memoravit. sed verior expositio
hoc habet: 'umida solstitia atque hiemes orate serenas agricolae'
non quod umida esse debeant, sed 'umida solstitia' epitheton hiemis est,
et modo hoc dicit: solstitia illa, quae umida sunt naturaliter, id est
hiberna, o agricolae, et hiemes serenas orate: nisi enim serenum caelum
fuerit, nec seri poterit nec arari, ut ipse dixit in sequenti 'hiberno
laetissima pulvere farra'; nisi enim serenum fuerit, pulvis e terra levari
non poterit. ergo hoc dicit: solstitia hiberna et non solum solstitia,
id est solstitiorum sola tempora, sed omnes hiemes serenas
optandas.</seg>
</div>
<div type="verse" n="101">
<hi rend="small-caps">hiberno pvlvere</hi> hiberna serenitate, eo quod nimia serenitas
pulverem creat. <seg type="Danielis" rend="italic">et est carmen rusticorum antiquum "hiberno
pulvere verno luto grandia farra, camille, metes". camillus
adulescens est.</seg>
</div>
<div type="verse" n="102">
<hi rend="small-caps">laetvs ager</hi> hiberno scilicet sereno: <seg type="Danielis" rend="italic">quia ubi hoc contigerit,
ne haec quidem loca, quae fertilia sunt, ut est Moesia et Gargara,
quae dicturus est in sequentibus, certent cum illo proventu</seg>.
<hi rend="small-caps">nvllo tantvm se moesia cvltv iactat</hi> constat quidem Moesiam
circa culturam esse diligentem; sed non ei cultus suus tantum prodest,
quantum hiberna serenitas <seg type="Danielis" rend="italic">et umidum solstitium</seg>. Mysia autem
provincia est <seg type="Danielis" rend="italic">Thraciarum, vicina Scythiae,</seg> Moesia vero civitas Phrygiae,
haud longe a Troia, quam magis debemus accipere propter
Gargara, montes Phrygios. <seg type="Danielis" rend="italic">unde apparet et in Asia esse regionem,
quae Moesia dicatur. sane Gargara multi auctores Graeci, sicut Serenus
Sammonicus tradit, altitudinem Idae montis et per hoc abusive
omnes summitates montium Gargara appellant: esse etiam Gargara
civitatem in radicibus Idae montis in provincia Moesia Asiae, quam
constat naturaliter uliginosam et ob hoc frugum feracem in tantum, ut
multi poetae Graeci Gargara abusive pro cuiusvis rei multitudine vel
copia posuerint. ergo potest et hic sensus esse, ut sit: cum ea sit anni
temperies, ut hiemps serena sit et solstitium umidum, fructus optime
provenire; haec autem adeo esse agris necessaria, ut sine his ne illi
quidem fecundissimi Moesiae agri responsuri sint opinioni fertilitatis,
quae de his habetur. 'Moesia cultu' autem ideo addidit, tamquam diceret:
omnis seges, quae tempestivos umores habuerit, aequabit fecunditati
arvorum Moesiorum, quae propterea, quod non quaerant solstitiales
imbres, sed naturali et proprio umore laetentur, maximum et praecipuum
cultum habeant, unde ita uberes ibi fructus proveniant, ut fecunditatem
agrorum suorum etiam Gargara ipsa mirentur.</seg>
</div>
<div type="verse" n="103">
<hi rend="small-caps">mirantvr gargara</hi> phantasia est poetica rei inanimali
sensum dare: sic alibi "mirataque novas frondes et
non sua poma". <seg type="Danielis" rend="italic">sane Rubellius Blandus et Quadrigarius historici
dicunt Gargarum flumen vocari in finibus Thurinis; fuisse et oppidum
mediocre, quod Garga nunc vicus est, quem Troes obscuri centum quinquaginta
ignoto et incerto duce insederunt, scilicet nomine a vertice
Idaeo translato, a quo civitas etiam in finibus Troicis Gargara appellatur.</seg>
</div>
<div type="verse" n="104">
<seg type="Danielis" rend="italic"><hi rend="small-caps">qvid dicam</hi> oratorium schema quaedam recusare, quasi non
sufficiant materiae, deinde referre. et quid dicam, quemadmodum iuvat
arva qui insequitur.</seg> <hi rend="small-caps">comminvs a. i.</hi> statim, sine intermissione.
<seg type="Danielis" rend="italic">non est ergo 'ex propinquo'. qui significatus frequentissimus est in cisalpina
Gallia; vulgo enim dicunt 'vado ad eum, sed comminus': unde
Vergilius magis patriam consuetudinem videtur secutus. veteres enim
non in tempore, sed in loco 'comminus' ponebant, id est iuxta, ut est
"comminus obtruncant ferro": cui contrarium est 'eminus',
id est longe.</seg>
</div>
<div type="verse" n="105">
<hi rend="small-caps">male pingvis</hi> non pinguis, id est sterilis: <seg type="Danielis" rend="italic">nam 'male'
apud Vergilium saepe pro 'non' significat, ut "male sana sororem"</seg>.
<hi rend="small-caps">rvit</hi> autem evertit, dissipat: nam modo agentis est, ut "una eurusque
notusque ruunt": nam aliter dictum est "ruit alto a culmine
Troia".
</div>
<div type="verse" n="106">
<hi rend="small-caps">deinde satis flvvivm indvcit</hi> post commemoratam generalem
agriculturam transit ad species et culturas venientes ex
tempore: nam arare, cinerem iacere, incendere aeternum est; inrigare
autem nonnisi nimiae siccitatis est, sicut siccare etiam aut
ex magnis pluviis aut ex fluminis eruptione compellimur. <hi rend="small-caps">satis</hi>
segetibus, agris satis, <seg type="Danielis" rend="italic">id est seminatis</seg>: nam participium est. <hi rend="small-caps">rivosqve seqventes</hi>
iuges, <seg type="Danielis" rend="italic">aut secuturos</seg>: aut certe rivorum est epitheton,
<seg type="Danielis" rend="italic">quia qua duxeris sequuntur</seg>.
</div>
<div type="verse" n="107">
<hi rend="small-caps">exvstvs ager</hi> scilicet aestatis calore. <hi rend="small-caps">morientibvs
herbis</hi> secundum Pythagoricos, qui dicunt omne quod crescit animam
habere: unde est "atque interfice messes".
</div>
<div type="verse" n="108">
<hi rend="small-caps">ecce svpercilio</hi> id est ex inproviso. 'supercilio' autem
altitudine, summitate terrarum. <seg type="Danielis" rend="italic">alii 'supercilia' loca in obliquum
delimata, quae superne habeant alia fastigia, ex accidenti dicunt. tramites
autem sunt convalles, quae de lateribus utrimque perviae limitant
montes, quae solent etiam saltus nuncupari. sed hic tramitem nunc
pro valle ac saltu accipere debemus et pro supercilio simpliciter edito
loco, ut Ἴλιος ὀφρυόεσσα; nam ideo ait 'clivosi'.</seg>
</div>
<div type="verse" n="109">
<seg type="Danielis" rend="italic"><hi rend="small-caps">elicit</hi> ab eliciendo. et apud antiquos et hodieque in aliquibus
provinciis elices appellantur sulci ampliores ad siccandos agros ducti,
unde poeta ipso verbo uti voluit: nam et scrutatores vel receptores aquarum
aquilices dicuntur. †barinulas dixerunt.</seg> <hi rend="small-caps">ravcvm per levia
mvrmvr s. c.</hi> non solum utilitati hanc rem dicit fore, sed etiam
voluptati. <seg type="Danielis" rend="italic">'murmur' autem sonum aquae.</seg> 'levia' <seg type="Danielis" rend="italic">vero</seg> lubrica, nitida,
detrita.
</div>
<div type="verse" n="110">
<hi rend="small-caps">scatebris</hi> bullitionibus, quae fiunt cum aqua in aliquas
rimas defluxerit: unde etiam vasa aestuantia calore scaturrire dicuntur.
<seg type="Danielis" rend="italic">unde vulgo vasa, ubi calida solet fieri, scutrae appellantur.
<hi rend="small-caps">temperat</hi> rusticus scilicet.</seg>
</div>
<div type="verse" n="111">
<hi rend="small-caps">qvid qvi ne gravidis p. c. aristis</hi> gravidas aristas
periphrasticos pro spicis posuit. dicimus autem et 'hic spicus' et
'hoc spicum': Cicero in Arato "spicum inlustre ferens insigni
corpore Virgo". sed scire debemus in usu esse a masculino
utrumque numerum, a neutro vero raro, et tantum singularem inveniri:
nam pluralis nusquam lectus est. <seg type="Danielis" rend="italic">et 'quid' id est 'quid dicam
quantum iuvet arva'.</seg>
</div>
<div type="verse" n="112">
<hi rend="small-caps">lvxvriem segetvm</hi> bene 'luxuriem', ut ostendat rem
superfluam et nocituram, nisi amputetur. <seg type="Danielis" rend="italic">[officere] et bene luxuriem
pascit, non segetem. sane 'luxuriem' iuxta antiquos multi dictum putant,
cum 'luxuria' dicatur.</seg>
</div>
<div type="verse" n="113">
<hi rend="small-caps">cvm primvm svlcos aeqvant sata</hi> <seg type="Danielis" rend="italic">seminata, hoc est</seg> cum
adhuc herbae sunt tenerae, id est <seg type="Danielis" rend="italic">cum operiunt sulcos herbae, hoc est</seg>
antequam cogantur in culmos. <seg type="Danielis" rend="italic">et per ista tempus ostendit.</seg> et est
Vergilii hoc hemistichion unum de invictis. <seg type="Danielis" rend="italic"><hi rend="small-caps">qviqve palvdis</hi> et
hic 'iuvat arva' subaudiendum.</seg>
</div>
<div type="verse" n="114">
<hi rend="small-caps">dedvcit</hi> siccat, detrahit: sic paulo post "rivos
deducere nulla religio vetuit", id est siccare. <seg type="Danielis" rend="italic"><hi rend="small-caps">bibvla harena</hi>
quia omnis harena bibula est.</seg>
</div>
<div type="verse" n="115">
<hi rend="small-caps">incertis si mensibvs</hi> inoportunis. incerti autem menses
sunt veris vel autumni: nam et hiemis certum est frigus, et aestatis
certus est calor. <seg type="Danielis" rend="italic">quidam incertos menses pro quibuscumque, qui adferant
variam tempestatem, accipiunt.</seg>
</div>
<div type="verse" n="116">
<seg type="Danielis" rend="italic"><hi rend="small-caps">exit</hi> exire proprie dicuntur flumina, cum abundant extra
ripas, ut "cum spumeus amnis exit".</seg> <hi rend="small-caps">obdvcto limo</hi> superlito,
superfuso. <seg type="Danielis" rend="italic"><hi rend="small-caps">late</hi> valde ac multum, id est per plurimum spatium.</seg>
</div>
<div type="verse" n="117">
<seg type="Danielis" rend="italic"><hi rend="small-caps">vnde</hi> ex quo vel ob quam rem.</seg> <hi rend="small-caps">tepido vmore</hi> stanti,
noxio, inutili. <seg type="Danielis" rend="italic">vel hoc est 'incertis mensibus'; videtur enim de aestate
dicere 'tepido umore'.</seg> <hi rend="small-caps">lacvnae</hi> autem sunt fossae, in quibus
aqua stare consuevit, <seg type="Danielis" rend="italic">id est quasi lacus minores</seg>.
</div>
<div type="verse" n="118">
<hi rend="small-caps">nec tamen haec cvm sint h. b. l.</hi> ordo est 'nec tamen
nihil <seg type="Danielis" rend="italic">inprobus anser Strymoniaeque grues et amaris intiba fibris</seg> officiunt
<seg type="Danielis" rend="italic">aut umbra nocet'</seg>. et hoc dicit: licet haec omnia, quae dixi,
arando sint experti et hominum et boum labores, tamen sunt adhuc
aliqua quae obsunt, nisi provideris, ut aves absint et umbra
arborum.
</div>
<div type="verse" n="119">
<hi rend="small-caps">inprobvs anser</hi> insatiabilis, nulli probandus. et dicit
anseres agrestes.
</div>
<div type="verse" n="120">
<hi rend="small-caps">strymoniaeqve grves</hi> Thraciae, a fluvio <seg type="Danielis" rend="italic">vel lacu</seg> Strymone,
<seg type="Danielis" rend="italic">qui fuit circa Amphipolim civitatem</seg>. <hi rend="small-caps">et amaris intiba
fibris</hi> ut etiam Donatus dicit, male quidam intibam avem quandam
amari iecoris accipiunt: nam intiba dicit cichorea, quorum radices
multae et tenues ambiunt segetes et necant. 'fibris' autem
abusive ait, quod radices intiborum hac atque illac decurrant, ut
fibrae per iecur, id est venae quaedam et nervi. <seg type="Danielis" rend="italic">alii fibras proprie
dicunt rei cuiusque extremitates, sicut Cicero in Gabinium "fibrae cincinnorum
madentes" et in Tusculanis "non solum ramos
amputare miseriarum, sed omnes radicum fibras evellere".
unde et iocineris extremae partes fibrae a nonnullis appellantur. bene
ergo Vergilius intiborum vel radicum vel foliorum extremitates fibras
dixit. alii fibras herbas adserunt, ut Nigidius commentario grammaticali
"φορβὴ &lt;herba&gt;. sed antea fibra dicta est, ut nunc etiam
rustici dicunt". potest ergo hic 'fibris' pro herbis accipi, quando
ipsa intibus herbae species est.</seg> <hi rend="small-caps">amaris</hi> nocentibus, ut "hostis
amare".
</div>
<div type="verse" n="121">
<hi rend="small-caps">avt vmbra nocet</hi> ut "nocent et frugibus umbrae".
</div>
<div type="verse" n="122">
<seg type="Danielis" rend="italic"><hi rend="small-caps">havt facilem esse viam</hi> rationem μέθοδον.</seg>
</div>
<div type="verse" n="123">
<hi rend="small-caps">movit agros cvris acvens m. c.</hi> dicturus est Iovem fecisse
multa, quae possunt in vituperationem venire: et ea hoc colore
defendit, quo dicat voluisse eum ingenium mortalibus ex necessitate
praestare, ne torperent otio, quod ex rerum abundantia
procreatur. <seg type="Danielis" rend="italic">et 'movit agros' tamquam ipse colat agros, ut "ille colit
terras": vel 'movit' id est iussit coli, ut est "terram vertere".
'curis' vero sollicitudinibus.</seg>
</div>
<div type="verse" n="124">
<hi rend="small-caps">veterno</hi> pigritia: nam veternum dicitur morbus intercus,
id est ὕδρωψ, qui homines efficit pigros. 'intercus intercutis'.
<seg type="Danielis" rend="italic">&lt;<hi rend="small-caps">veterno</hi>&gt; otio, quia plerumque otiosos solet hic morbus incessere:
Plautus in Addicto "opus facere nimio quam dormire mavolo,
veternum metuo".</seg>
</div>
<div type="verse" n="125">
<seg type="Danielis" rend="italic"><hi rend="small-caps">ante iovem</hi> ante regnum Iovis. <hi rend="small-caps">nvlli</hi> vetuste pro 'non'
significat: Terentius in Hecyra "si non quaerit, nullus dixeris",
ut ipse alibi "nulla Venus, non ulli animum
flexere h."; tale est et "nihil mea carmina curas" pro 'non curas'.
<hi rend="small-caps">svbigebant</hi> conficiebant, domabant, mollibant ac per hoc colebant.</seg>
</div>
<div type="verse" n="126">
<seg type="Danielis" rend="italic"><hi rend="small-caps">limite</hi> termino, ut "limes agro positus". <hi rend="small-caps">ne signare
qvidem</hi> 'signare' notare, propterea quod, cum agri colonis dividerentur,
fossa ducebatur ab oriente ad occidentem, quae cardo nuncupabatur, et
alia de septentrione ad meridiem, qui decimanus limes vocabatur, et
alii minores erant in obliquum discreti, qui lineares appellabantur et
agros per centurias sive per iugera divisos coercebant.</seg>
</div>
<div type="verse" n="127">
<hi rend="small-caps">in medivm qvaerebant</hi> in commune, <seg type="Danielis" rend="italic">id est in publicum,
ut ipse alibi "consulite in medium"</seg>. <seg type="Danielis" rend="italic"><hi rend="small-caps">ipsa tellvs</hi> 'ipsa' ultro,
sponte sua, ut "ipsae lacte domum".</seg>
</div>
<div type="verse" n="128">
<hi rend="small-caps">omnia liberivs</hi> quia supra ait "atque imperat
arvis". <seg type="Danielis" rend="italic">alii 'liberius' pro 'liberalius' accipiunt.</seg>
</div>
<div type="verse" n="129">
<seg type="Danielis" rend="italic"><hi rend="small-caps">ille</hi> Iuppiter scilicet adeptus imperium.</seg> <hi rend="small-caps">malvm virvs</hi>
bene ad discretionem epitheton addidit: nam virus et bonum et
malum est, sicut venenum: nam idem est. venit autem a graeco:
nam et illi φάρμακον medium habent, id est bonum et malum.
sane 'virus' hodie tres tantum habet casus: 'hoc virus, hoc virus,
o virus'. antiqui 'huius viri' dicebant: Lucretius "taetri
primordia viri". <seg type="Danielis" rend="italic">nonnumquam pro foetore ponitur 'virus', ut apud
Lucilium "anseris herbilis virus". <hi rend="small-caps">addidit</hi> aut 'ad' abundat, aut
'addidit', quia habebant ante nonnihil veneni. <hi rend="small-caps">atris</hi> modo noxiis,
id est ad tenebras et mortem mittentibus.</seg>
</div>
<div type="verse" n="130">
<seg type="Danielis" rend="italic"><hi rend="small-caps">praedariqve lvpos ivssit</hi> utrum ut ipsi praedas faciant,
an ut ipsi capiantur? <hi rend="small-caps">pontvmqve moveri</hi> ventis scilicet: Cicero</seg>
"mare movetur ventis, ne putescat".
</div>
<div type="verse" n="131">
<seg type="Danielis" rend="italic"><hi rend="small-caps">mellaqve decvssit f.</hi> quia est opinio, fluxisse arboribus mella.</seg>
<hi rend="small-caps">ignemqve removit</hi> non sustulit, <seg type="Danielis" rend="italic">non extinxit,</seg> sed occuluit: unde
est "quaerit pars semina flammae abstrusa in venis silicis".
</div>
<div type="verse" n="133">
<seg type="Danielis" rend="italic"><hi rend="small-caps">vt varias vsvs</hi> 'usus' ἡ πεῖρα: ut cum opus rebus esset,
excogitarentur artes, per quas invenirentur. <hi rend="small-caps">meditando</hi> ab agente
est, id est dum meditatur.</seg> <hi rend="small-caps">extvnderet</hi> studiose reperiret et
coleret.
</div>
<div type="verse" n="134">
<seg type="Danielis" rend="italic"><hi rend="small-caps">pavlatim</hi> epitheton artium est.</seg> <hi rend="small-caps">frvmenti herbam</hi> periphrasis
segetis, <seg type="Danielis" rend="italic">ut "nec graminis attigit herbam"</seg>. <seg type="Danielis" rend="italic"><hi rend="small-caps">qvaereret</hi>
id est ipse usus. et 'quaereret', quasi adhuc quod non esset, id est
quasi intus in sulcis quaereret.</seg>
</div>
<div type="verse" n="135">
<seg type="Danielis" rend="italic"><hi rend="small-caps">vt silicis venis</hi> proprie dictum: Quadrigarius quarto "inter
venas saxi". <hi rend="small-caps">abstrvsvm</hi> latentem et quasi divinitus absconditum.
et hoc est quod dixit 'ignemque removit'. sane 'absconditum' dicitur,
non 'absconsum', quia 'conditum' facit, non 'consum'. <hi rend="small-caps">excvderet</hi>
eliceret, hoc est usus ipse.</seg>
</div>
<div type="verse" n="136">
<seg type="Danielis" rend="italic"><hi rend="small-caps">alnos</hi> arboris species. et per hoc lintres fluviales ostendit.
<hi rend="small-caps">flvvii</hi> id est qui in fluviis navigant. <hi rend="small-caps">sensere cavatas</hi> hoc est quod
ait 'paulatim'.</seg>
</div>
<div type="verse" n="137">
<hi rend="small-caps">navita</hi> pro 'nauta', sicut 'Mavors' pro 'Mars'. <seg type="Danielis" rend="italic"><hi rend="small-caps">stellis</hi>
hic pro sideribus, quae plures in se stellas habent.</seg> <hi rend="small-caps">nvmeros et
nomina fecit</hi> 'numeros' aut currendi modos, id est ortus et occasus — quod
si est, quasi rem philosophorum praetermisit; nam tantum
de nominibus dicit, ut 'Pliadas, Hyadas': aut certe re vera
ait 'numeros'. nam Hipparchus scripsit de signis et commemoravit
etiam, unumquodque signum quot claras, quot secundae lucis, quot
obscuras stellas habeat: secundum quod bene memoratis signis,
quasi notum, stellarum numerum praetermisit. <seg type="Danielis" rend="italic">aut 'numeros', quia
septentrionem dicimus. 'nomina fecit' vero notamina: Plautus in Menaechmis
"iuventus fecit nomen peniculo mihi".</seg>
</div>
<div type="verse" n="138">
<hi rend="small-caps">pleiadas</hi> signum est ante genu tauri, quod <seg type="Danielis" rend="italic">Graeci ὕβον
dicunt, id est petimen. quidam autem non omnium boum ὕβον, sed
eorum tantum, qui sunt, ita ut Cyprii, gibberi, sicut Aristoteles quoque
refert, sed et gibber ipsum ὕβον nominat. sed pleiades</seg> ortu suo
primae navigationis tempus ostendunt: unde graece pleiades dicuntur
ἀπὸ τοῦ πλέειν, latine vergiliae a verni temporis significatione,
quo oriuntur: <seg type="Danielis" rend="italic">vel quod Pliones et Atlantis filiae sint. sunt autem
septem: Taygete, Alcyone, Celaeno, Sterope, Merope, &lt;Maia,&gt; Electra,
quae excisum Ilium dolens, lucere desiit. quidam Meropen volunt non
apparere, velut erubescentem, quod sola e sororibus cum Sisypho mortali
concubuerit. <hi rend="small-caps">hyadas</hi></seg> hyades signum est <seg type="Danielis" rend="italic">et</seg> in fronte tauri,
quod ortu suo efficit pluvias, unde stellae ipsae hyades vocantur
ἀπὸ τοῦ ὑετοῦ, quas Latini <seg type="Danielis" rend="italic">exinde</seg> suculas appellaverunt. <seg type="Danielis" rend="italic">alii hyadas
a porcis, quas Graeci ὕας dicunt, a nobis sues appellantur, non a
pluviis, quas ὑετοὺς vocant, dictas accipiunt: nam ideo et suculas dici
a suibus. hae sunt in fronte tauri, in formam Υ litterae, unde etiam
hyadas dici volunt. has alii septem, alii quinque dicunt his nominibus:
Pytho, Synecho, Baccho, Cardie, Niseis.</seg> <hi rend="small-caps">claramqve lycaonis
arcton</hi> Helicen dicit, id est maiorem septentrionem: nam minor
cynosura dicitur. 'Lycaonis' autem subaudis 'filiam', ut "Deiphobe
Glauci". Lycaon enim, rex Arcadiae, habuit filiam Callisto: quam
cum vitiasset Iuppiter, Iuno in ursam convertit et postea Iuppiter
miseratus in signum <seg type="Danielis" rend="italic">septentrionis. 'claram' ergo notam, ut "tuus o
clarissime frater Pandare": vel quia non occidit, ideo 'claram':
vel quia illa alia obscurior est.</seg>
</div>
<div type="verse" n="139">
<hi rend="small-caps">tvm laqveis captare feras et fallere visco inventvm</hi>
<seg type="Danielis" rend="italic"><hi rend="small-caps">e. m. c. c. s.</hi> 'captare' occupare velle. et</seg> unus sensus est divisus
interpositione alterius: nam 'laqueis feras captare' ad venationem
pertinet, id est inlaqueare feras incurvatis arboribus; 'fallere visco'
ad aucupium; item ad venationem 'et magnos canibus circumdare
saltus'. male autem de aucupio quidam <seg type="Danielis" rend="italic">hoc</seg> respuunt, totum referentes
ad venationem, et dicunt, 'fallere visco' pro visceratione
positum; constat enim luparios carnibus tinctis veneno lupos necare.
quod ideo non procedit, quia 'hoc viscum huius visci' facit, sicut
'templum templi', unde est et 'fallere visco'; 'viscus' vero, id est
caro, 'visceris' facit, ut 'pecus pecoris', et si de carne loquebatur,
'viscere' debuit dicere: Lucretius "permixtus viscere sanguis", item
ipse "viscus gigni sanguenque creari".
</div>
<div type="verse" n="141">
<seg type="Danielis" rend="italic"><hi rend="small-caps">atqve alivs latvm</hi></seg> <hi rend="small-caps">fvnda iam verberat a.</hi> <seg type="Danielis" rend="italic">ordo est 'iam
alius et funda'.</seg> genus retis, dictum a fundendo, id est retiaculum,
qui dicitur βόλος.
</div>
<div type="verse" n="142">
<seg type="Danielis" rend="italic"><hi rend="small-caps">alta petens</hi> nonnulli 'alta petens' ad maris piscationem
adplicant, ut prima pars 'funda iam verberat amnem' fluminis piscatio
videatur, 'alta petens pelagoque alius trahit umida lina' de mari dixerit.
<hi rend="small-caps">trahit</hi></seg> <hi rend="small-caps">vmida lina</hi> everriculum significat. <seg type="Danielis" rend="italic">et 'trahit' recte,
quia hoc genus retis tragum vocatur.</seg>
</div>
<div type="verse" n="143">
<seg type="Danielis" rend="italic"><hi rend="small-caps">ferri</hi></seg> <hi rend="small-caps">rigor</hi> durities <seg type="Danielis" rend="italic">ferri, unde enses rigidi fierent</seg>: unde
et rigidus homo dicitur. <hi rend="small-caps">argvtae serrae</hi> stridulae, sonorae, <seg type="Danielis" rend="italic">ut
"arguto pectine"</seg>. et dicitur Perdix, sororis Daedali filius,
invenisse circinum et serram. '<seg type="Danielis" rend="italic">lammina' autem 'serrae' definitio est
serrae.</seg>
</div>
<div type="verse" n="144">
<seg type="Danielis" rend="italic"><hi rend="small-caps">scindebant fissile lignvm</hi> aut scindendo fissile faciebant,
aut ibi scindebant, ubi fissile erat.</seg>
</div>
<div type="verse" n="145">
<hi rend="small-caps">labor inprobvs</hi> vel magnus, vel nulli probabilis; nullus
enim est amator laboris: <seg type="Danielis" rend="italic">vel indefessus, adsiduus, sine moderatione</seg>.
</div>
<div type="verse" n="146">
<hi rend="small-caps">dvris vrgens in rebvs egestas</hi> <seg type="Danielis" rend="italic">peior est egestas, quam
paupertas: paupertas enim honesta esse potest, egestas etiam turpis est.</seg>
Persius "magister artis ingeniique largitor venter, negatas
artifex sequi voces". <seg type="Danielis" rend="italic">et bene expresse dixit, ideoque singula pronuntiatione
adiuvanda sunt.</seg>
</div>
<div type="verse" n="147">
<hi rend="small-caps">prima ceres f. m. v. t. institvit</hi> prima Ceres omne
agriculturae genus hominibus indicavit: superfluo enim quaestionem
movent commentarii, dicentes Osirin vel Triptolemum aratrum invenisse:
nam aliud est unam rem invenire, et aliud omnem agriculturam
docere, quod fecit Ceres. nam ferrum dicendo cuncta generaliter
rusticorum arma complectitur. <seg type="Danielis" rend="italic">sane solum hoc nomen est
in polysyllabis, quod ultimam producat in nominativo et eam in obliquis
corripiat, ut 'Ceres Cereris'.</seg>
</div>
<div type="verse" n="148">
<hi rend="small-caps">sacrae deficerent silvae</hi> emphasis est, id est 'etiam
sacrae', quarum sterilitas ceterarum quoque significat infecunditatem.
<hi rend="small-caps">arbvta</hi> autem sunt rubra poma silvarum, quae Plinius
unedones vocat, quod asperitate sui plura edi non possunt. <seg type="Danielis" rend="italic">'silvae'
autem si nominativus pluralis est, figurata declinatio est; si singularis
genetivus est, possessiva.</seg>
</div>
<div type="verse" n="149">
<hi rend="small-caps">victvm dodona negaret</hi> Dodona civitas Epiri est, iuxta
quam nemus est Iovi sacratum et abundans glandibus semper: <seg type="Danielis" rend="italic">de
cuius nemoris arboribus columbae oracula petentibus dare consueverant:</seg>
unde et κατ' ἐξοχὴν Dodonae efficit mentionem, <seg type="Danielis" rend="italic">quia dixit
"Chaoniam pingui glandem mutavit arista": sunt enim Chaones
in Epiro, perinde ut Dodona</seg>.
</div>
<div type="verse" n="150">
<hi rend="small-caps">labor additvs</hi> aut 'datus', ut nihil mali ante habuerint:
aut re vera 'additus', quia ante erat quidem labor, sed tantum herbarum,
intiborum, postea accessit robiginis, carduorum. <seg type="Danielis" rend="italic">'labor'
autem, quam Graeci κοπίαν dicunt.</seg>
</div>
<div type="verse" n="151">
<hi rend="small-caps">esset</hi> <seg type="Danielis" rend="italic">comesset,</seg> consumeret, ut "est mollis flamma medullas".
<hi rend="small-caps">robigo</hi> autem genus est vitii, quo culmi pereunt, <seg type="Danielis" rend="italic">quod
a rusticanis calamitas dicitur. hoc autem genus vitii ex nebula nasci
solet, cum nigrescunt et consumuntur frumenta. inde et Robigus deus
et sacra eius decimo Kalendas Maias Robiginalia appellantur.</seg> sed <seg type="Danielis" rend="italic">haec res</seg>
abusive robigo dicitur: nam proprie robigo est, ut Varro dicit, vitium
obscenae libidinis, quod ulcus vocatur. <hi rend="small-caps">segnis cardvvs</hi>
inutilis, infecundus. <seg type="Danielis" rend="italic"><hi rend="small-caps">horreret</hi> abundaret, ut totum agrum impleret.</seg>
</div>
<div type="verse" n="152">
<seg type="Danielis" rend="italic"><hi rend="small-caps">svbit</hi> succedit loco intereuntium.</seg> <hi rend="small-caps">aspera silva</hi> notandum,
etiam de herbis silvam dictam.
</div>
<div type="verse" n="153">
<seg type="Danielis" rend="italic"><hi rend="small-caps">lappaeqve</hi> species herbae hirsutae. <hi rend="small-caps">tribvliqve</hi> genus
spinae, quod donec viret mollia folia habet, ubi inaruerit asperantur
in spinas. hos tribulos sparsisse pugnaturus cum Romanis Hannibal
dicitur fugamque simulasse: quem cum Romani insequerentur, ignorantes
et fugere credentes, in hoc genus fraudis incurrerunt et ab hostibus in
proelium recurrentibus caesi sunt. <hi rend="small-caps">interqve nitentia cvlta</hi> quae
ideo coluntur, ut niteant; aut quae per cultum nitere debeant.</seg>
</div>
<div type="verse" n="154">
<hi rend="small-caps">infelix lolivm</hi> infecundum; contra "felicemque
trahit limum". <hi rend="small-caps">steriles avenae</hi> ad discretionem earum,
quae seruntur: <seg type="Danielis" rend="italic">nam in multis provinciis etiam inter fructuum genera
numerantur</seg>. <seg type="Danielis" rend="italic"><hi rend="small-caps">dominantvr</hi> vero eminent, quia et validiores et altiores
sunt.</seg>
</div>
<div type="verse" n="155">
<hi rend="small-caps">qvod nisi et adsidvis h. i. r.</hi> iam concludit et hoc dicit:
nisi saepe sarrieris, propter illud 'et amaris intiba fibris officiunt';
nisi aves fugaveris, propter 'nihil inprobus anser Strymoniaeque
grues'; nisi falce amputaveris ramos, propter 'aut umbra nocet'; nisi
votis invocaveris pluvias, propter 'umida solstitia atque hiemes orate
serenas': sine causa ingentes frumenti alieni acervos aspicies. per
quod ostendit rusticum sua inertia famem, non anni vitio sustinere.
<seg type="Danielis" rend="italic">sane ad illud rettulit, quod supra ait "in medium quaerebant";
at nunc sibi quisque, nec ad nos pertinet acervus alienus.</seg>
</div>
<div type="verse" n="157">
<hi rend="small-caps">premes vmbram</hi> coartabis, inminues, <seg type="Danielis" rend="italic">compesces</seg>. <seg type="Danielis" rend="italic"><hi rend="small-caps">votis</hi>
sacrificiis, precibus.</seg>
</div>
<div type="verse" n="159">
<hi rend="small-caps">famem solabere</hi> ac si diceret: ne glandibus quidem satiaberis;
<seg type="Danielis" rend="italic">sed tantum famem produces,</seg> quia dixerat "et victum
Dodona negaret".
</div>
<div type="verse" n="160">
<seg type="Danielis" rend="italic"><hi rend="small-caps">dicendvm et qvae sint dvris a. a.</hi> quasi magnum opus
adgredior, ut "nunc veneranda Pales".</seg> <hi rend="small-caps">dvris agrestibvs arma</hi>
id est instrumenta, ut "Cerealiaque arma".
</div>
<div type="verse" n="162">
<hi rend="small-caps">vomis</hi> et ab eo quod est 'vomer', et ab eo quod est 'vomis',
'vomeris' facit. sed rationis est 'vomer'; nam 'vomis' usurpatum
est: rarum enim est, ut in 'is' exeuntia 'r' in obliquis recipiant,
ut 'cinis, pulvis'. talis est et in graecis ratio; nam 'actin'
et 'actis' dicunt, 'delphin' et 'delphis', 'Eleusin' et 'Eleusis': sed
verius in 'n' desinunt, quod in obliquis habent, ut 'actinos, Eleusinos,
delphinos'. <hi rend="small-caps">grave robvr a.</hi> propter sulcos altius inprimendos.
'inflexi' autem pro 'flexi' posuit; nam 'in' abundat. <seg type="Danielis" rend="italic">*<hi rend="small-caps">inflexi
primvm grave robvr a.</hi> perifrasticos aratrum. et 'grave robur'
est, cui vomer accommodatur.*</seg>
</div>
<div type="verse" n="163">
<hi rend="small-caps">tardaqve elevsinae m. v. p.</hi> Eleusin civitas est Atticae
provinciae, haud longe ab Athenis. in qua cum regnaret Celeus
et Cererem, quaerentem filiam, liberalissime suscepisset hospitio,
illa pro remuneratione ostendit ei omne genus agriculturae, filium
etiam eius Triptolemum recens natum per noctem igne fovit, per
diem divino lacte nutrivit, et eum alatis serpentibus superpositum
per totum orbem misit ad usum frumentorum hominibus indicandum.
ergo hoc dicit: plaustra volubilia matris Eleusinae, id est
qualia ostendit Ceres apud Eleusin: aut certe qualibus mater deum
colitur; nam ipsa est etiam Ceres. <seg type="Danielis" rend="italic">Romae quoque sacra huius deae
plaustris vehi consueverant. 'volventia' autem quae volvuntur, quod venit
a 'volvo', non 'volvor'.</seg>
</div>
<div type="verse" n="164">
<hi rend="small-caps">tribvlaqve</hi> genus vehiculi <seg type="Danielis" rend="italic">omni parte dentatum</seg>, unde teruntur
frumenta, <seg type="Danielis" rend="italic">quo maxime in Africa utebantur</seg>. <hi rend="small-caps">traheaeqve</hi>
epenthesin fecit causa metri, ut 'navita'. traha autem vehiculum
est a trahendo dictum; nam non habet rotas. <seg type="Danielis" rend="italic"><hi rend="small-caps">traheaeqve</hi> vel
tabula est, ut quidam dicunt, quae trahentibus bubus solet areae induci
ad pabulum colligendum: vel vehicula sine rotis, quas vulgo tragas
dicunt. et causa metri in hoc nomine epenthesin fecit, ut 'navita'
et 'Mavors' pro 'nauta' et 'Mars'.</seg> <hi rend="small-caps">iniqvo pondere rastri</hi> iniqui
ponderis, id est magni: scilicet ut sine labore rustici possint
glaebas infringere.
</div>
<div type="verse" n="165">
<hi rend="small-caps">virgea praeterea celei vilisqve svpellex</hi> id est vasa
de vimine, qualia Ceres Celeo aliquando monstravit, ut qualos, corbes
et cetera. <seg type="Danielis" rend="italic">'vilis' autem 'supellex' quia . . . nam de genistis vel iunco
vel alba vite solent fieri.</seg> sane 'haec corbis' dicendum est secundum
Tullium, qui ait <seg type="Danielis" rend="italic">in Sestiana</seg> "messoria se corbe contexit".
sane 'supellex' usurpativum est, nam artis est 'haec supellectilis':
genetivus enim aut par debet esse nominativo aut una
syllaba maior, ut 'musa musae', 'doctor doctoris'; si duabus maiorem
invenerimus, contra artem id esse manifestum est, ut 'anceps'
'praeceps' et pauca alia.
</div>
<div type="verse" n="166">
<hi rend="small-caps">et mystica vannvs iacchi</hi> id est cribrum areale. legimus
tamen et 'vallus' secundum Varronem †<seg type="Danielis" rend="italic">hanc fisticula pollio
mysta vallus</seg>, quod idem nihilominus significat. 'mystica' autem
'Iacchi' ideo ait, quod Liberi patris sacra ad purgationem animae
pertinebant, et sic homines eius mysteriis purgabantur, sicut vannis
frumenta purgantur. hinc est quod dicitur Osiridis membra a
Typhone dilaniati Isis cribro superposuisse: nam idem est Liber
pater — in cuius mysteriis vannus est, quia, ut diximus, animas
purgat, unde et Liber ab eo, quod liberet, dictus est — , quem
Orpheus a gigantibus dicit esse discerptum. <seg type="Danielis" rend="italic">nonnulli Liberum patrem
apud Graecos λικμητὴν dici adserunt; vallus autem apud eos
λικμὸς nuncupatur, ubi de more positus esse dicitur, postquam est utero
matris editus. alii 'mysticam' sic accipiunt, ut vannum vas vimineum
latum dicant, in quod ipsam propter capacitatem congerere rustici primitias
frugum soleant et Libero et Liberae sacrum facere: inde 'mystica'.</seg>
</div>
<div type="verse" n="167">
<seg type="Danielis" rend="italic"><hi rend="small-caps">omnia qvae mvlto ante m. p. r.</hi> bene non vult rusticum
tunc quaerere quae dixit dicturusve est, cum iam opus sint.</seg>
</div>
<div type="verse" n="168">
<seg type="Danielis" rend="italic"><hi rend="small-caps">si te digna manet d. g. r.</hi> id est si te capit dignitas ruris
vel agri colendi gloria.</seg>
</div>
<div type="verse" n="170">
<hi rend="small-caps">in bvrim</hi> in curvaturam: nam buris est curvamentum
aratri, dictum quasi βοὸς οὐρὰ, quod sit in similitudinem caudae
bovis. <seg type="Danielis" rend="italic">alii burim curvaturam temonis, quae supra est, et quod est
infra, urvum dicunt: buris enim ut curvetur, ante igni domatur, id est
amburitur; unde et quae naturaliter inveniuntur curvae, ita dicuntur.
Varro ait †totum burim indici ab urbe.</seg>
</div>
<div type="verse" n="171">
<seg type="Danielis" rend="italic"><hi rend="small-caps">hvic</hi> aratro scilicet. <hi rend="small-caps">a stirpe</hi> id est arboris, hoc est a
radice: "nec non et sterilis quae stirpibus exit ab imis".
alibi pro ipsa arbore: "sed stirpem Teucri n. d. s. s." alibi dicitur
'ab initio'.</seg>
</div>
<div type="verse" n="172">
<hi rend="small-caps">binae avres</hi> duae, quibus latior sulcus efficitur. <hi rend="small-caps">dvplici
aptantvr dentalia d.</hi> dentale est lignum, in quo vomer
inducitur. 'duplici' autem 'dorso' aut lato, ut "at duplex
agitur per lumbos spina": aut re vera duplici, cuius utrumque
eminet latus: nam fere huius modi sunt vomeres in Italia.
</div>
<div type="verse" n="173">
<hi rend="small-caps">caeditvr</hi> <seg type="Danielis" rend="italic"><hi rend="small-caps">et tilia ante</hi></seg> <hi rend="small-caps">ivgo</hi> <seg type="Danielis" rend="italic"><hi rend="small-caps">levis</hi></seg> id est ad iugum. et
ideo 'levis', ne boves laborent. <seg type="Danielis" rend="italic">'ante' autem antequam usus exigat.</seg>
</div>
<div type="verse" n="174">
<hi rend="small-caps">stivaqve</hi> manica aratri, qua regitur, <seg type="Danielis" rend="italic">id est gubernaculum</seg>.
Cicero in Scauriana a "stiva ipsa mecum homines loquebantur".
'currus' autem dixit propter morem provinciae suae, in qua
aratra habent rotas, quibus iuvantur.
</div>
<div type="verse" n="175">
<hi rend="small-caps">explorat robora fvmvs</hi> probatae enim soliditatis sunt,
si in fumo minime rimas effecerint. totus autem hic locus de aratro
Hesiodi est.
</div>
<div type="verse" n="176">
<seg type="Danielis" rend="italic"><hi rend="small-caps">possvm mvlta tibi vetervm p. r.</hi> doctrinam suam commendat.
'veterum' autem aut Hesiodi, qui primus de agricultura scripsit,
aut aliorum antiquorum. 'tibi' autem, id est o Maecenas, inquit, vel
o agricola: hoc est enim 'tibi'.</seg>
</div>
<div type="verse" n="177">
<seg type="Danielis" rend="italic"><hi rend="small-caps">ni refvgis</hi> quia alibi ait "sordida rura": vel quia post
dicturus est de minoribus animalibus. <hi rend="small-caps">tenvesqve piget c. c.</hi> 'tenues'
modicas. et potest hoc ex affectu alterius dictum accipi.</seg>
</div>
<div type="verse" n="178">
<hi rend="small-caps">area cvm primis ingenti aeqvanda cylindro et v. m.</hi>
hysteroproteron posuit: prius enim est, ut manu terra vertatur,
deinde solidetur glarea, postremo aequetur cylindro, id est lapide
tereti in modum columnae, qui a volubilitate nomen accepit. <seg type="Danielis" rend="italic">sane
area est locus vacuus, aut natura aut studio factus, ne quid inde edi
nascive possit: quasi qui exaruerit. 'cum primis' autem, id est interea,
quod maxime necessarium est, vel inter prima opera et officia.</seg>
</div>
<div type="verse" n="180">
<seg type="Danielis" rend="italic"><hi rend="small-caps">svbeant</hi> succedant, enascantur.</seg> <hi rend="small-caps">nev pvlvere victa f.</hi>
hypallage est pro 'ne victa fatiscat in pulverem', <seg type="Danielis" rend="italic">id est dissolvatur.
'fatiscat' autem significat 'adfatim hiscat'</seg>.
</div>
<div type="verse" n="181">
<hi rend="small-caps">tvm variae inlvdvnt pestes</hi> per ludum nocent, <seg type="Danielis" rend="italic">quasi
ludendo et sine labore saeviant</seg>. <hi rend="small-caps">saepe exigvvs mvs</hi> nitela, <seg type="Danielis" rend="italic">mus
agrestis robeus,</seg> cuius Cicero meminit in Sestiana. et quia
vilium animalium facit mentionem, ideo praemisit 'ni refugis tenuesque
piget cognoscere curas'. <seg type="Danielis" rend="italic">dicendo autem 'exiguus mus' multum
ex ipsa deminutione nominis et numeri singularis enuntiatione
addidit dignitatis: risus enim est quidam poeta, qui ait "praetextam
in cista mures rosere camilli".</seg>
</div>
<div type="verse" n="182">
<seg type="Danielis" rend="italic"><hi rend="small-caps">posvitqve domos atqve horrea fecit</hi> ultra meritum rei
locutus est.</seg>
</div>
<div type="verse" n="183">
<hi rend="small-caps">avt ocvlis capti f. c. talpae</hi> hoc est debiles oculis
<seg type="Danielis" rend="italic">et mutae</seg>. et mutavit genus: nam 'haec talpa' dicitur: sicut et de
dammis fecit, ut "cum canibus timidi venient ad pocula
dammae".
</div>
<div type="verse" n="184">
<seg type="Danielis" rend="italic"><hi rend="small-caps">inventvsqve cavis bvfo</hi> 'inventus' pro 'qui invenitur'. et
'cavis' hic pro principali positum: aliter enim "insonuere cavae gemitumque
dedere cavernae".</seg> <hi rend="small-caps">bvfo</hi> rana terrestris, nimiae magnitudinis.
</div>
<div type="verse" n="185">
<hi rend="small-caps">monstra fervnt</hi> id est et alia purgamenta terrarum.
<seg type="Danielis" rend="italic"><hi rend="small-caps">popvlatqve</hi> veteres 'populo' 'munero' 'aucupo' 'lucto' dicebant, nos addita
'r' littera pronuntiamus.</seg>
</div>
<div type="verse" n="186">
<hi rend="small-caps">cvrcvlio</hi> Varro ait hoc nomen per antistoechon dictum,
quasi gurgulio, quoniam paene nihil est nisi guttur. <hi rend="small-caps">inopi metvens formica senectae</hi>
quae semper alienum requirit auxilium:
nam 'inopi' non tantum ad formicam pertinet, sed generale est
epitheton senectutis. <seg type="Danielis" rend="italic">vel ne inops in senectute sit. et hoc iuxta opinionem
poeticam dixit.</seg>
</div>
<div type="verse" n="187">
<hi rend="small-caps">contemplator item</hi> prognosticon est anni futuri fertilis
vel infecundi. 'contemplator' autem imperativi modi tempus futurum
pro praesenti 'contemplare': alibi "contemplator
aquas dulces", Terentius "loquitor paucula" pro 'loquere' 'contemplare'.
<hi rend="small-caps">nvx plvrima</hi> id est longa. significat autem amygdalum;
sed hoc graecum est τὸ ἀμύγδαλον καὶ τὰ ἀμύγδαλα. <seg type="Danielis" rend="italic">et 'plurima',
sicut "plurima cervix" et "qui plurimus urbi imminet".
<hi rend="small-caps">silvis</hi> quidam pro arboribus accipiunt, ut "pomaque
et Alcinoi silvae" et alibi "silvarumque aliae pressos
propaginis arcus".</seg>
</div>
<div type="verse" n="188">
<hi rend="small-caps">indvet in florem</hi> se effundet in florem. et bene elegit
arborem, quae prima foliis vestitur.
</div>
<div type="verse" n="189">
<hi rend="small-caps">svperant</hi> abundant. <seg type="Danielis" rend="italic">&lt;'si' hoc loco pro dubitativa&gt; posita
est, ut est "infesto fulmine Morti, si mereor, demitte", quia alibi
confirmativam posuit, &lt;ut "vestro&gt; si munere tellus" et "si
nona diem mortalibus almum". <hi rend="small-caps">pariter</hi> similiter. antique dixit,
ut Plautus in Aulularia "pariter moratus, ut pater avusque
eius fuit", hoc est ὁμοίως.</seg>
</div>
<div type="verse" n="190">
<hi rend="small-caps">cvm magno veniet tritvra calore</hi> aut aestus nimios
fore significat: aut calorem dixit festinationem, ut alibi
"fervet opus".
</div>
<div type="verse" n="191">
<seg type="Danielis" rend="italic"><hi rend="small-caps">vmbra</hi> pro fronde, ut alibi "ingentem sustinet
umbram".</seg>
</div>
<div type="verse" n="192">
<hi rend="small-caps">neqviqvam pingves</hi> non pingues, id est sine frugibus:
alibi "nequiquam seros exercet noctua cantus", id est
'non'. et notandum, paleam dictam numero singulari contra artem:
nam ea, quae ex pluribus constant, numeri sunt tantum pluralis,
ut 'cancelli, scopae, bigae', licet abutantur poetae. <seg type="Danielis" rend="italic">'pinguis' sane
et 'quamvis pinguis' potest accipi. 'area' vero pro 'in area'.</seg>
</div>
<div type="verse" n="193">
<hi rend="small-caps">semina vidi eqvidem mvltos medicare s.</hi> incipit dicere
de medicandis leguminibus, quemadmodum et maiora fiant et modico
igne solvantur. bene autem ait 'equidem', <seg type="Danielis" rend="italic">quod multi pro 'ego'
accipiunt, id est 'ego quidem',</seg> ut a praeiudicio inchoaret. nam hoc
dicit: equidem haec vidi fieri, sed sic quoque legumina degenerant,
nisi singulis quibusque annis hoc fiat; inde enim est 'sic omnia
fatis in peius ruere ac retro sublapsa referri'. 'medicare' antique:
nam maiores 'medico' et 'medicor' dicebant, ut 'populo' et 'populor',
quae verba modo ab utraque significatione <seg type="Danielis" rend="italic">tantum</seg> passivae sunt
declinationis. sed ut 'medicare' diceret pro 'medicari', metri necessitas
fecit. sane 'medicor' accusativum regit, ut 'medicor illam
rem', 'medeor' vero 'illi rei' dicimus: nam 'medeor illam rem' figuratum
est. <seg type="Danielis" rend="italic">'serentes' aut saturos, aut serere volentes, ut "et terruit
auster euntes": vel 'serentes' serere incipientes.</seg>
</div>
<div type="verse" n="194">
<hi rend="small-caps">nigra perfvndere amvrca</hi> olei sordibus, sed his, quae
praecedunt; nam sordes, quae sequuntur oleum, faeces vocantur. et
'amurca' per 'c' scribitur et per 'g' pronuntiatur, ut 'C.' Gaius,
'Cn.' Gnaeus. <seg type="Danielis" rend="italic">et 'perfundere' pro 'vidi perfundentes'.</seg>
</div>
<div type="verse" n="195">
<seg type="Danielis" rend="italic"><hi rend="small-caps">grandior vt fetvs</hi> id est maiora grana.</seg> <hi rend="small-caps">siliqvis fallacibvs</hi>
quae fallere plerumque consuerunt: interdum enim folliculi,
cum inanes sint, maiores videntur.
</div>
<div type="verse" n="196">
<hi rend="small-caps">properata maderent</hi> festinata coquerentur. <seg type="Danielis" rend="italic">'maderent'
vero antique pro 'cocta essent'.</seg>
</div>
<div type="verse" n="197">
<seg type="Danielis" rend="italic"><hi rend="small-caps">lecta</hi> id est cum labore electa.</seg> <hi rend="small-caps">spectata</hi> probata, ut
"et rebus spectata iuventus". <seg type="Danielis" rend="italic"><hi rend="small-caps">vidi lecta div et mvlto spectata labore degenerare tamen</hi>
tamen in nascendo degenerare, ut
sequatur: si lecta et probata degenerant, quid, si non legas? 'degenerare
tamen' ἀνακόλουθον: nam cum non praeposuerit [quam lecta et
spectata] vel 'quamquam' vel 'licet', intulit 'tamen'.</seg>
</div>
<div type="verse" n="198">
<hi rend="small-caps">ni vis hvmana</hi> possibilitas: Sallustius "sed nostra omnis
vis in animo et corpore sita est": aut certe multitudo. tamen
verius est, ut 'vis' quasi violentia sit in rebus, quae contra naturam
vertuntur in melius: sic enim Donatus sensit, dicens: nisi violentia
fiat naturae, omnia in deterius cadunt. <seg type="Danielis" rend="italic">et hoc est, quod ait
"labor omnia vicit inprobus".</seg>
</div>
<div type="verse" n="199">
<hi rend="small-caps">manv legeret</hi> hinc quidam volunt dictum legumen.
</div>
<div type="verse" n="200">
<seg type="Danielis" rend="italic"><hi rend="small-caps">sic omnia fatis in peivs rvere</hi> ab argumento: adeo omnia
in peius cotidie recidunt. 'ruere' autem figurate pro 'ruunt'.</seg> <hi rend="small-caps">in
peivs rvere ac retro svblapsa referri </hi>τὸ αὐτὸ; bis idem dixit.
<seg type="Danielis" rend="italic"><hi rend="small-caps">ac retro svblapsa referri</hi> pro 'sublabi et referri'. et videtur bis
idem dixisse.</seg>
</div>
<div type="verse" n="201">
<seg type="Danielis" rend="italic"><hi rend="small-caps">non aliter qvam qvi adverso vix flvmine lembvm</hi> ostendere
vult usque ad perfectionem laborari debere, nec tantum longam
intentionem procedere, quantum brevem remissionem in deterius cuncta
deducere.</seg> <hi rend="small-caps">lembvm</hi> naviculam admodum brevem.
</div>
<div type="verse" n="202">
<hi rend="small-caps">svbigit</hi> sursum agit, ut "et corpora saltu subiciunt
in equos": aut certe 'subigit' est urget, impellit.
</div>
<div type="verse" n="203">
<seg type="Danielis" rend="italic"><hi rend="small-caps">atqve illvm in praeceps</hi> 'atque' quidam superfluam coniunctionem
volunt. <hi rend="small-caps">praeceps prono rapit alvevs amni</hi> sensus comparatione
finitus.</seg>
</div>
<div type="verse" n="204">
<hi rend="small-caps">praeterea tam svnt arctvri sidera nobis</hi> iam dicit,
astrologiam rusticum ita, ut navigantem, nosse debere. arcturus
autem stella est in signo bootae post septentrionem, cuius ortus
et occasus tempestates gravissimas facit: unde ait 'sidera', id
est tempestates, ut "scit triste Minervae sidus". <seg type="Danielis" rend="italic">bene autem haedos
arcturo iunxit, qui ipsi pluvias faciunt: et alibi "pluvialibus
haedis".</seg>
</div>
<div type="verse" n="205">
<hi rend="small-caps">haedorvmqve dies servandi</hi> aurigae signum est haud
longe a septentrione, cuius pedem cum cornu tauri una stella coniungit:
<seg type="Danielis" rend="italic">quem aurigam pater Mercurius inter sidera locavit</seg>. hic in
manu sinistra fert haedos, in umeris capram <seg type="Danielis" rend="italic">Amaltheam</seg>, quae
aluisse dicitur Iovem, <seg type="Danielis" rend="italic">haedorum matrem, quos quidam Iovis conlactaneos
dicunt. sane nonnulli hunc aurigam Myrtilum, quem Pelops occidit,
accipiunt; vel certe Erichthonium, qui natus est ex semine Vulcani,
quod, dum stuprum Minervae inferre conatur, fudit in terram</seg>.
hoc quoque signum tam ortu, quam occasu suo efficit tempestates.
bene autem ait 'dies', quia et magnitudine sui multis diebus oritur,
et tempestas aut praecedit signum aut sequitur aut cum eo est.
sane sciendum omnes astrologos pro ratione climatum dissentire
in ortu siderum: sed ipsa dissensio ultra septem dies non procedit;
septem enim etiam ipsa sunt climata. hinc est quod solem ad
unumquodque signum alii <hi rend="small-caps">xv.</hi> Kalendas die dicunt venire, alii <hi rend="small-caps">xiv.,</hi> alii
infra usque ad <hi rend="small-caps">viii.:</hi> nec quisquam procedit ulterius. <hi rend="small-caps">lvcidvs
angvis</hi> tres sunt angues in caelo: unus qui in septentrione est,
alter ophiuchi, tertius australis, in quo sunt crater et corvus, de
quo nunc proprie ait 'anguis': nam ὕδρα dicitur graece. et scimus
angues esse aquarum, terrarum serpentes. haec autem signa generaliter
posuit: non enim haec tria tantum, sed omnia praecipit observanda.
</div>
<div type="verse" n="206">
<hi rend="small-caps">vectis</hi> his, qui vehuntur: cuius significationis participium
latinitas non habet.
</div>
<div type="verse" n="207">
<hi rend="small-caps">pontvs et ostriferi f. t. a.</hi> Sestos et Abydos civitates
sunt Hellesponti, quae angusto et periculoso mari segregantur. <seg type="Danielis" rend="italic">in
his angustiis Leander ad Hero natare consueverat: nam illa Sestias,
hic de Abydo fuit. qui cum frequenter ad amatricem amator nataret,
tempestate obrutus interiit: cuius cum cadaver exanime ad litus, in quo
Hero de turre expectare solebat, esset adpulsum, puella se praecipitavit
in mare et ita vitam finivit.</seg> unde elegit locum periculosiorem, quem
pro omni poneret pelago. sane secundum artem 'haec ostrea' et
'hae ostreae' dicimus: nullum enim habet latinitas nomen animalis,
quod neutri sit generis, sicut graece τὸ κῆτος καὶ τὰ κήτη, licet et
Horatius dixerit "ostrea Circeis, Miseno oriuntur echini" et
Iuvenalis "grandia quae mediis iam noctibus ostrea
mordet": quos tamen possumus graece locutos accipere; ita enim
dicunt τὸ ὄστρεον καὶ τὰ ὄστρεα. <seg type="Danielis" rend="italic">'ostriferi' autem, quod ibi plurimum
ostreorum sit. 'fauces' vero angustiae.</seg>
</div>
<div type="verse" n="208">
<hi rend="small-caps">libra die</hi> non est apocope pro 'diei', sed regularis genetivus
est. nam, ut saepe diximus, obliqui casus numeri singularis
a nominativo plurali maiores esse non debent: quod verum
esse Sallustius probat, qui in prosa ait "dubitavit acie pars";
hinc est et illud "curruque abscisa duorum suspendit capita".
<seg type="Danielis" rend="italic">Plautus in Amphitruone "neque nox quoquam concedit
die" pro 'diei'.</seg> "<hi rend="small-caps">somniqve</hi> id est noctis; nam ab officio tempus"
ostendit. dicit autem aequinoctium autumnale, quod fit sole in
libra posito: vernale enim aequinoctium sol in ariete <seg type="Danielis" rend="italic">positus</seg> efficit.
hoc autem dicit: frumenta serenda esse autumnali tempore, legumina
vero usque ad veris initium.
</div>
<div type="verse" n="209">
<seg type="Danielis" rend="italic"><hi rend="small-caps">et medivm lvci atqve vmbris i. d. o.</hi> quoniam zodiacus
circulus, qui aequinoctia duo facit, orbem dividit. et 'luci' dixit partem
caeli septentrionalis, de quo ait "hic vertex nobis caeli
sublimis"; 'umbris' vero australem circulum, qui dicitur esse infimus
et demersus, de quo ait "at illum sub pedibus Styx atra
videt manesque profundi".</seg>
</div>
<div type="verse" n="210">
<seg type="Danielis" rend="italic"><hi rend="small-caps">exercete viri tavros</hi> id est cogite laborare. <hi rend="small-caps">serite
hordea campis</hi> hordeum ostendit in campestribus locis serendum. et</seg>
'hordea' usurpative <seg type="Danielis" rend="italic">ait</seg>. et sciendum in his tres tantum casus usurpari,
'haec hordea, haec hordea, o hordea', sicut 'vina, vina, vina',
'mella, mella, mella'. <seg type="Danielis" rend="italic">sane reprehensus Vergilius dicitur a Bavio et
Maevio hoc versu "hordea qui dixit superest ut tritica dicat".</seg>
</div>
<div type="verse" n="211">
<hi rend="small-caps">vsqve svb extremvm b. i. i.</hi> id est non usque ad brumae
finem, sed circa: nam bruma finitur <hi rend="small-caps">viii.</hi> Kalendarum Ianuariarum die;
et iste non usque ad ipsum diem dicit serendum. <seg type="Danielis" rend="italic">intractabilis autem
bruma dicta a brevioribus diebus.</seg>
</div>
<div type="verse" n="212">
<seg type="Danielis" rend="italic"><hi rend="small-caps">nec non et lini segetem</hi> atqui supra ait "urit enim
lini campum seges". quid igitur? suo tempore, non eo anno, quo
cessare debet.</seg> <hi rend="small-caps">cereale papaver</hi> vel quod est esui, sicut frumentum;
vel quod Ceres eo usa est ad oblivionem doloris: <seg type="Danielis" rend="italic">nam ob raptum
Proserpinae vigiliis &lt;agitata&gt; gustato eo acta est in soporem: vel
quia Meconem Atheniensem dilexerit Ceres et transfiguratum in papaverem
tutelae suae iusserit reservari; vel quia pani aspergatur</seg>.
</div>
<div type="verse" n="213">
<hi rend="small-caps">iamdvdvm</hi> quam primum. et hoc dicit: serendum esse
eo tempore, non quo iam pluit, sed quo imminent pluviae.
</div>
<div type="verse" n="215">
<seg type="Danielis" rend="italic"><hi rend="small-caps">fabis</hi> contra rationem dictum, quia fruges omnes numeri
singularis sunt.</seg> <hi rend="small-caps">satio</hi> sementis. et declinatur sicut 'navis'.
<hi rend="small-caps">medica pvtres accipivnt svlci</hi> ad ipsam herbam apostropham
facit. haec autem herba a Medis translata est in Graeciam, quo
tempore eam invaserunt. huius plena Venetia est. et, ut dicit
Dionysius, trium foliorum est, semper virens. quod autem ait 'putres
sulci', naturam ipsius herbae respicit: nam uno anno frequenter
seritur, <seg type="Danielis" rend="italic">et sexies aut amplius secatur</seg> et postea aliquot annis
sponte procreatur. quod etiam sequens indicat versus: nam dicendo
'milio venit annua cura' ostendit, Medicae curam non esse annuam.
haec autem herba vulgo dicitur scylla. <seg type="Danielis" rend="italic"><hi rend="small-caps">pvtres</hi> subacti, vel initio
anni, id est vere, vel post annum: quidam enim Medicam post decennium
seri dicunt.</seg>
</div>
<div type="verse" n="217">
<hi rend="small-caps">candidvs avratis aperit cvm cornibvs annvm. t.</hi> quo
tempore annum aperit taurus, qui est auratis cornibus. nam 'aperit
cornibus' non procedit: non enim a capite, sed a dorso oritur, id
est a medio sui, unde incipit apparere; nam ea parte, qua mutilatus
est, oritur, non a fronte. 'aperit' autem ideo ait, aut quia
aprili mense sol in tauro est, quo cuncta aperiuntur, — et aliud est
'aperire annum', aliud 'inchoare', nam nullus dubitat, Martio
mense, ut supra diximus, annum inchoare — et hoc melius: aut
certe quia potest unumquodque signum et inchoare annum et finire,
ut 'aperit annum' dixerit, scilicet suum: nam et a tauro usque ad
taurum, et a geminis usque ad geminos annus est.
</div>
<div type="verse" n="218">
<hi rend="small-caps">averso</hi> autem <hi rend="small-caps">astro</hi> duplex lectio est, nam alii 'adverso'
legunt: cum cane enim nascitur Sirius, qui est terris adversus, de
quo legimus "ille sitim morbosque ferens mortalibus aegris
nascitur", ut 'adverso' sit pestifero et contrario mortalibus. si
autem 'averso' legerimus, 'cum' subaudiamus necesse est, ut
"atque Ixionii vento rota constitit orbis", id est cum
vento: ut sit sensus, quo tempore etiam canis cedens occidit cum
averso astro, id est cum Argo, quae et ipsa media est, sicut taurus,
et a puppi oritur: cui canem constat esse coniunctum. et
<seg type="Danielis" rend="italic">'cedens' aut locum dans, ut et Argo occidat; nam canis occasum et
navis occasus sequitur: aut certe</seg> 'cedens canis' non recedens, sed
incedens accipimus et se movens: tempore enim, quo taurus cum
sole est, etiam canis ad ortum festinat. quod autem ait 'occidit',
ad aspectum nostrum rettulit. nam ortus et occasus duo sunt:
unus ἡλιακὸς, id est solaris, et alter κοσμικὸς, id est mundanus:
unde fit, ut ea signa, quae cum sole oriuntur, a nobis non possint
videri, et ea, quae videmus, quantum ad solis rationem pertinet,
videantur occidere. secundum quod nunc ait 'occidit canis'; nam
canis paranatellon est cancri, id est cum eo oritur. cancer autem
quo tempore sol in tauro est, post horam quartam diei oritur: nam
taurus et gemini binas horas tenent. <seg type="Danielis" rend="italic">Nigidius commentario sphaerae
graecanicae "oritur enim canicula cum cancro, in columen venit
cum geminis, occidit cum tauro".</seg> sic ergo fit, ut canis nobis
occidat, quantum autem ad solis pertinet cursum, in ortu esse videatur.
secundum hanc rationem etiam paulo post dicturus est
"ante tibi eoae Atlantides abscondantur": nam eoas ait
in ortu heliaco positas, unde et 'tibi abscondantur' intulit. <seg type="Danielis" rend="italic">hunc
canem alii Icari putant, patris Erigonae, qui mortem patris filiae
nuntiavit: alii hunc esse quondam custodem Europae, quem nulla fera
potuit effugere, quique a vulpibus quondam liberaverit Thebas.</seg>
</div>
<div type="verse" n="219">
<hi rend="small-caps">robvstaqve farra</hi> frumenta, quae plus habent virium,
quam legumina, quo tempore nobis Atlantides occidunt sunt serenda.
Atlantides autem, licet septem fuisse dicantur, sex tamen,
<seg type="Danielis" rend="italic">sicut supra dictum est,</seg> videntur in caelo: quae novembri
mense nobis incipiunt non videri. <seg type="Danielis" rend="italic">cum enim sol in scorpione fuerit,
oriente scorpione occidit taurus, in quo vergiliae sunt, id est sexto idus
novembris. ergo 'eoae' mane abscondantur: non est enim Atlantidum
epitheton 'eoae', sed 'eoae' matutinae; modo enim vespera, modo media
nocte, modo mane oriuntur. unde et 'tibi abscondantur', id est spectando,
nec occident. alii ita exponunt, eoas appellatas, quasi quae
semper mane oriantur. ergo ante occidere vergiliae debent quam sero
sit: quae vergiliae alioquin sunt eoae cum oriuntur, non cum occidunt.</seg>
haec autem, ut alii volunt, Iovis, ut alii, Liberi nutrices fuerunt:
alii <seg type="Danielis" rend="italic">vero</seg> ipsas fuisse adserunt Hesperidas.
</div>
<div type="verse" n="222">
<hi rend="small-caps">gnosiaqve ardentis decedat s. c.</hi> <seg type="Danielis" rend="italic">et hoc ad superiora
pertinet: cum enim coronae pars oritur, occidit taurus, in quo vergiliae
sunt. 'decedat' autem non pro occasu dixit, sed 'soli cedat', quo in
scorpione posito cum ortu ipsius oritur. fabula vero de corona talis
est:</seg> cum Liber pater Ariadnen, Minois, Cretae regis, filiam, uxorem
duceret, Vulcanus ei coronam obtulit, quam ille ad uxoris insigne
inter sidera collocavit. et stellam per poeticam licentiam dixit;
ceterum sex sunt, quibus in caelo declaratur corona. <seg type="Danielis" rend="italic">alii hanc fabulam
ita adserunt: Theseus cum ad interimendum Minotaurum Cretam
venisset, miseratam eius Ariadnen auxilium ei ad occidendum filo
ducto Minotaurum praestitisse; Theseum vero Ariadnen, utpote salutis
auctorem, secum avexisse. qui cum ad Naxum insulam delati essent,
Ariadnen ibi vel consulto vel necessitate vel monitu Mercurii a Theseo
derelictam. quam cum Liber pater adamasset, coronam ei dempto pudore,
sicut supra dictum est, dicitur obtulisse: quam etiam inter sidera
postea conlocavit.</seg>
</div>
<div type="verse" n="223">
<hi rend="small-caps">committas</hi> quasi custodibus fidis.
</div>
<div type="verse" n="224">
<seg type="Danielis" rend="italic"><hi rend="small-caps">invitae terrae</hi> si non suo tempore seratur.</seg>
</div>
<div type="verse" n="225">
<hi rend="small-caps">ante occasvm maiae</hi> id est ante occasum Atlantidum:
<seg type="Danielis" rend="italic">et hoc est, quod ait 'Atlantides abscondantur':</seg> nam Maia una est de
ipsis Atlantidibus.
</div>
<div type="verse" n="227">
<seg type="Danielis" rend="italic"><hi rend="small-caps">si vero viciamqve seres</hi> in quodam adespoto Graeco sic
positum est φακοὺς δὲ καὶ φάσηλον ὄροβον ὁμοίως δὲ μετὰ ἀρκτοῦρον
δύοντα ἅμα μέχρι δὴ τροπῶν.</seg> <hi rend="small-caps">vilemqve faselvm</hi> plurimum,
abundantem: nam omne quod abundat vile est, ut
"vilibus aut onerat pomis".
</div>
<div type="verse" n="228">
<hi rend="small-caps">pelvsiacae lentis</hi> Pelusium unum est de septem ostiis
Nili, <seg type="Danielis" rend="italic">ubi primum lens inventa dicitur, vel</seg> ubi optima lens nascitur:
unde κατ' ἐξοχὴν locutus est. <seg type="Danielis" rend="italic"><hi rend="small-caps">aspernabere</hi> autem, id est contemnes.</seg>

</div>
<div type="verse" n="229">
<hi rend="small-caps">bootes</hi> cadens, verno scilicet tempore: tunc enim bootes
occidit. quod autem subdidit 'et ad medias sementem extende
pruinas', omnia complexus est tempora, et vernum, quo legumen
seritur, et autumnale, quo frumentum. et multi volunt ita hanc
partem astrologiae librasse Vergilium, ut in omnibus utrumque
tempus significaret, vernale et autumnale: unde et supra bina signa
memoravit, taurum cum cane, Atlantidas cum corona. tamen nos,
quantum ad necessitatem loci pertinet, haec dixisse sufficiat: nam
maioris prudentiae est ad subtilem harum rerum scientiam pervenire,
adeo ut sequentem rationem zonarum Metrodorus philosophus
vix quinque expresserit libris, insertis tam astronomiae quam geometriae
partibus, sine cuius lineis haud facile zonarum deprehenditur
ratio. idem etiam Metrodorus asserit, frustra culpari a plerisque
Vergilium quasi ignarum astrologiae, cum eum constet operis
lege conpulsum, ut quaedam excerperet, quae obscura videntur ideo,
quia a naturali ordine sunt remota. ut autem universa non diceret,
rusticarum personarum habuit considerationem et ipsius operis est
brevitate constrictus.
</div>
<div type="verse" n="230">
<seg type="Danielis" rend="italic"><hi rend="small-caps">ad medias prvinas</hi> hoc est quod supra ait "usque
sub extremum brumae i. i." 'medias' autem 'pruinas' abusive ipsas
hiemes posuit: medium enim pro legitimo dixit.</seg>
</div>
<div type="verse" n="231">
<hi rend="small-caps">certis dimensvm p. o.</hi> annum, divisum in quattuor tempora.
et per duodecim signa duodecim menses accipimus.
</div>
<div type="verse" n="232">
<seg type="Danielis" rend="italic"><hi rend="small-caps">per dvodena</hi> multi pro 'duodecim' accipiunt, ut "bina manu
lato crispans hastilia ferro" et "septenaque tela": alii, quia quotannis
per eadem meat; 'duodena' ergo 'saepius duodecim' significat.</seg>
</div>
<div type="verse" n="233">
<seg type="Danielis" rend="italic"><hi rend="small-caps">zonae</hi> id est plagae vel circuli, quorum primus septentrionalis,
vel, ut quidam voluit, aquilonius.</seg>
</div>
<div type="verse" n="234">
<seg type="Danielis" rend="italic"><hi rend="small-caps">corvsco semper sole rvbens</hi> 'corusco' ardenti, hoc est aequinoctiali.
et bene a media coepit, ut necessario extremas et habitabiles
concessas mortalibus diceret. <hi rend="small-caps">torrida</hi> sicca, quod numquam sol inde
discedat.</seg>
</div>
<div type="verse" n="235">
<hi rend="small-caps">qvam circvm extremae</hi> bene 'extremae' addidit, <seg type="Danielis" rend="italic">id est
borios et notios,</seg> ne eas, quae circa igneam sunt, intellegeremus,
quas constat esse temperatas vicinitate caloris et frigoris: quarum
unam nos habitamus, alteram antipodes, ad quos hinc torrente
zona, hinc frigidis ire prohibemur. antipodes autem dicuntur, quod
contra nos positi sunt contrariis vestigiis: terram enim dicunt undique
caelo et aere cingi. per has autem duas zonas in obliquum
tenditur signifer circulus, qui solis continet cursum: unde etiam fit,
ut duae zonae frigidissimae sint, ad quas numquam accedit; una
fervens, a qua paene numquam recedit; duae temperatae, ad quas
vicissim venit. <seg type="Danielis" rend="italic"><hi rend="small-caps">trahvntvr</hi> pro 'extenduntur' aut 'sine intermissione
vertuntur'.</seg>
</div>
<div type="verse" n="236">
<seg type="Danielis" rend="italic"><hi rend="small-caps">caervleae</hi> frigore scilicet, quia ipse color convenit frigori.</seg>
</div>
<div type="verse" n="237">
<seg type="Danielis" rend="italic"><hi rend="small-caps">dvae mortalibvs aegris</hi> sicut dictum est, temperatae ex
calido medio et frigidis extremis circulis.</seg>
</div>
<div type="verse" n="239">
<seg type="Danielis" rend="italic"><hi rend="small-caps">obliqvvs qva se signorvm verteret ordo</hi> zodiacum dicit,
quem nos signiferum dicimus. 'verteret' autem hoc est per ambas
temperatas.</seg>
</div>
<div type="verse" n="240">
<hi rend="small-caps">mvndvs vt ad scythiam r. a. a.</hi> iam definitio est nostri
climatis, id est nostrae habitationis, quae a septentrione incipiens
in australi desinit plaga. 'Riphaeas' autem 'arces' Scythiam dicit,
cuius sunt montes Riphaei. <seg type="Danielis" rend="italic">&lt;<hi rend="small-caps">mvndvs vt ad scythiam r. a. a.</hi>&gt;
quoniam borius circulus totus supra terram est: ideoque ab Arato hic
apparens, ille, id est australis, vocatur obscurus. sane aliqui mundum
pro caelo accipiunt hoc loco, qui mundum nomen volunt esse universae
naturae.</seg>
</div>
<div type="verse" n="241">
<seg type="Danielis" rend="italic"><hi rend="small-caps">consvrgit premitvr</hi> deest 'ita', ut sit, &lt;ut&gt; ad Scythiam
consurgit, ita premitur in austros, id est premitur contra, devexus in
Indos, ut fuerat supra Afros. <hi rend="small-caps">libyae devexvs in avstros</hi> quoniam
notius circulus totus infra terram est. et 'premitur' quasi deprimitur.</seg>
</div>
<div type="verse" n="242">
<hi rend="small-caps">hic vertex nobis semper svblimis</hi> <seg type="Danielis" rend="italic">pro 'cardo':</seg> id est
haec pars mundi a nobis semper videtur, <seg type="Danielis" rend="italic">hoc est Scythiae, quae
septentrioni subiacet</seg>.
</div>
<div type="verse" n="243">
<hi rend="small-caps">at illvm svb pedibvs styx atra videt m. q. p.</hi> axem
notion, id est australem, qui a nobis numquam videtur, sicut borios,
id est septentrionalis, semper videtur. et sicut variae philosophorum
opiniones sunt, ita et hic varie loquitur: nam alii dicunt
a nobis abscedentem solem ire ad antipodas, alii negant et volunt
illic tenebras esse perpetuas. mire autem ait quasi de inferis
'Styx atra videt manesque profundi', ut ostenderet illud quod dicunt
philosophi, recedentes hinc animas illic alia corpora sortiri:
unde et Lucanus ait "regit idem spiritus artus orbe
alio": quod verisimile est, quia dicuntur animae aut igni aut vento
aut aqua purgari, quod ut fiat necesse est, dum aut per frigidas
plagas aut igneam transeunt. et licet alii hoc a Vergilio dictum
per poeticam licentiam velint, tamen sciendum est, eum poeticae
licentiae inseruisse philosophiam.
</div>
<div type="verse" n="244">
<hi rend="small-caps">maximvs</hi> <seg type="Danielis" rend="italic">vel</seg> quia ipse ceteris est maior, <seg type="Danielis" rend="italic">vel quia ad Scythiam,
vel quia inter duas arctos. sane hunc draconem quidam occisum
et inter sidera conlocatum a Minerva dicunt, alii hunc esse, quem
Hercules custodientem mala aurea Hesperidum occidit.</seg>
</div>
<div type="verse" n="245">
<hi rend="small-caps">circvm perqve dvas</hi> et circum enim est et per: nam
per utramque labitur, <seg type="Danielis" rend="italic">id est inter duas,</seg> maiorem cauda tangens,
alvo conplectens minorem. <hi rend="small-caps">in morem flvminis</hi> Hesiodus ποταμῷ
ῥέοντι ἐοικώς.
</div>
<div type="verse" n="246">
<hi rend="small-caps">oceani metventes aeqvore tingvi</hi> hoc refertur ad fabulam.
nam hae duae paelices Iunonis fuisse dicuntur: quas postquam
Iuppiter in siderum rettulit numerum, Iuno rogavit Tethyn,
suam nutricem, ne umquam eas pateretur occidere. unde nunc
'metuentes' dixit, scilicet nutricem Iunonis. <seg type="Danielis" rend="italic">sunt autem hae Helice
et Cynosura. de Helice, Lycaonis filia, amata a Iove et a Iunone in
ursam mutata, supra dictum est. Cynosura, quod caudam caninam
habeat. hanc Phoenicen vocitatam quidam ferunt, Dianae comitem,
iraque eius, quod gravida esset inventa, in ursam esse mutatam
atque eiusdem rursus misericordia sideribus insertam. quidam prodidere
has nymphas fuisse Cretenses, Iovis nutrices, et ob meritum consecratas.
quae ideo non occidunt, quia secundum clima nostri caeli arctous
circulus, in quo cardo convertitur, infra horizontem non venit.</seg>
</div>
<div type="verse" n="247">
<seg type="Danielis" rend="italic"><hi rend="small-caps">illic</hi> in australi, id est obscuro axe.</seg> <hi rend="small-caps">vt perhibent</hi>
poetice: nam in rebus dubiis suam denegat fidem. <hi rend="small-caps">intempesta</hi>
alta, crassa, qualis est intempesta. posse autem hoc fieri in aliqua
parte mundi, ut paene sibi totum vindicet nox, probat Britannia,
quae lucis dives, vix quoddam spatium noctibus cedit. <seg type="Danielis" rend="italic">aut 'intempesta
silet', quia Epicurei dicunt, non ire solem per alterum hemisphaerium,
sed semper hic ab ortu colligi scintillas et fieri orbem solis.</seg>
</div>
<div type="verse" n="248">
<seg type="Danielis" rend="italic"><hi rend="small-caps">obtenta</hi> obducta. et 'obtenta', sicut 'ostenta': ab eo enim,
quod est 'ostendor', veteres participium 'ostentus', non 'ostensus' dicebant:
ipse alibi "praetentaque Syrtibus arva"; Terentius in Eunucho
"an ego mihi occasionem ostentam tam brevem";
similiter et illud in Phormione "neque me nunc domum
reciperem, ni mihi esset spes ostenta[ta] huiusce habendae".</seg>
</div>
<div type="verse" n="249">
<seg type="Danielis" rend="italic"><hi rend="small-caps">redit a nobis</hi> id est ad illos. et hoc secundum Stoicos,
qui dicunt solem vicissim per utrumque hemisphaerium ire et alternis
noctem facere.</seg>
</div>
<div type="verse" n="251">
<seg type="Danielis" rend="italic"><hi rend="small-caps">sera</hi> pro 'sero', ut "seramque dedit per membra quietem".
<hi rend="small-caps">accendit lvmina vesper</hi> bene 'accendit lumina Vesper' poetice,
ut ipse Vesper accendat, non homines. et saepe hac figura utitur,
&lt;ut&gt; "iam falcem arbusta reponunt".</seg>
</div>
<div type="verse" n="252">
<hi rend="small-caps">hinc</hi> <seg type="Danielis" rend="italic"><hi rend="small-caps">tempestates</hi></seg> id est ex <seg type="Danielis" rend="italic">hac causa, ex hac</seg> ratione
astrologiae, <seg type="Danielis" rend="italic">ex hac temporum scientia vel siderum observatione. et hoc
contra Epicureos, qui dicunt acervum stellarum sine causa esse</seg>. et
iam conclusio est; nam hoc dicit: non sine causa intuemur siderum
ortus et occasus; hinc enim universa noscuntur. <hi rend="small-caps">dvbio caelo</hi>
id est 'etiam dubio caelo'. <seg type="Danielis" rend="italic">et bene 'dubio': nam ideo alibi caeli
fraudem dixit. <hi rend="small-caps">praediscere</hi> praevidere.</seg>
</div>
<div type="verse" n="253">
<seg type="Danielis" rend="italic"><hi rend="small-caps">messisqve diem</hi> pro tempore. <hi rend="small-caps">tempvsqve serendi</hi> id est
autumnale.</seg>
</div>
<div type="verse" n="255">
<seg type="Danielis" rend="italic"><hi rend="small-caps">armatas dedvcere classes</hi> aut quia in puppibus infigebant
arma navigantes, ut "praefigere puppibus arma": aut instructas armamentis
suis.</seg>
</div>
<div type="verse" n="256">
<hi rend="small-caps">tempestivam</hi> oportunam, <seg type="Danielis" rend="italic">maturam</seg>; nam tempore inoportuno
<seg type="Danielis" rend="italic">hae</seg> caesae arbores cito termites faciunt; ita enim ligni
vermes vocantur. <seg type="Danielis" rend="italic">&lt;<hi rend="small-caps">tempestivam</hi>&gt; nam hac re etiam rustici lunae
cursum observare dicuntur; melius enim arbores luna decrescente caeduntur.</seg>
</div>
<div type="verse" n="257">
<seg type="Danielis" rend="italic"><hi rend="small-caps">nec frvstra signorvm obitvs s. e. o.</hi> perseveravit contra
Epicureos. 'obitus' autem occasus.</seg>
</div>
<div type="verse" n="258">
<hi rend="small-caps">temporibvsqve parem d. q. a.</hi> de rebus contrariis fecit
declamationem dicendo parem ex diversis; <seg type="Danielis" rend="italic">vel semper sibi convenientem</seg>.
re vera enim nihil est tam contrarium inter se, quam aestas
et hiems, et tamen de his annus efficitur.
</div>
<div type="verse" n="259">
<seg type="Danielis" rend="italic"><hi rend="small-caps">frigidvs agricolam s. q. c. i.</hi> non generaliter frigidus, sed
quando frigidus fuerit. et quasi titulus est, agricolam numquam vacuum
esse debere.</seg>
</div>
<div type="verse" n="260">
<hi rend="small-caps">mvlta forent qvae mox caelo p. s. m. d.</hi> ordo est:
multa maturare datur, quae forent in serenitate properanda. nam
male quidam 'forent' esse praesentis temporis volunt, ut sit sensus:
multa sunt quae maturare datur, mox caelo sereno properanda
in usum caeli sereni: quod non est idoneum. licet re vera 'fore'
tantum futuri sit temporis: nam 'foret' et praeteritum et praesens
et futurum complectitur: Sallustius "ni virtus fidesque vestra
spectata mihi foret", id est esset. ordo est: multa maturare
datur et celeriter facere, quae si velis caelo sereno properanter
facere, non diligenter poteris facere, dum festinas. <seg type="Danielis" rend="italic">sane 'maturare'
duas res significat; aut in otio et suo tempore facta maturata dicuntur,
aut adcelerata et ante tempus acta, quod hic significat. Cato
properare dicit eos, qui prima quaeque ordine suo mature transigunt,
festinare autem illos, qui multa incipiunt eaque adnectendo nec terminando
praepediant. Aulus Gellius: mature veluti celeriter
dicimus. Nigidius mature fieri, quod neque cito, neque tarde
fiat: quod hinc debet intellegi, quia poma, quae neque acerba sint
neque putrida, matura dicuntur.</seg>
</div>
<div type="verse" n="261">
<hi rend="small-caps">procvdit</hi> cudendo extenuat, <seg type="Danielis" rend="italic">id est producit tundendo. et
bene, quia praeposuerat 'multa', enumerat singula</seg>.
</div>
<div type="verse" n="262">
<hi rend="small-caps">obtvsi</hi> <seg type="Danielis" rend="italic">hebetis. et obtusum est quidquid sine acumine est
vel calore, ut "non obtusa adeo gestamus pectora Poeni". et</seg> antiqui
'n' <seg type="Danielis" rend="italic">litteram</seg> addebant, quod nos propter euphoniam in aliquibus
detraximus, ut 'obtusus'; in aliquibus enim remansit, ut 'tunsus'.
<hi rend="small-caps">lintres</hi> fluviales naviculas. <seg type="Danielis" rend="italic">sane non sine ratione lintrium
meminit, quia pleraque pars Venetiarum, fluminibus abundans, lintribus
exercet omne commercium, ut Ravenna, Altinum, ubi et venatio et
aucupia et agrorum cultura lintribus exercetur. alii lintres, in quibus
uva portatur, accipiunt.</seg>
</div>
<div type="verse" n="263">
<hi rend="small-caps">pecori signvm a. n. inpressit a.</hi> id est facit aut characteras,
quibus pecora signantur, aut tesseras, quibus frumentorum
numerus designatur: nam numeros pro litteris posuit, quibus numeri
continentur. <seg type="Danielis" rend="italic">sed hoc non de aestate, qua signari vel fruges vel
animalia solent, sed de hieme, qua imber frigidus esse potest, loquitur.
hoc autem secundum ea, quae aliter dicuntur, aliter audiuntur,
dictum est.</seg>
</div>
<div type="verse" n="264">
<seg type="Danielis" rend="italic"><hi rend="small-caps">vallos</hi> quos aliqui palos, Graeci χάρακας, Homerus σκόλοπας
&lt;vocat&gt;. Aelius Gallus de verbis ad ius civile pertinentibus vallos
tegulas grandes, quae supra collicias infimae ponuntur, appellat.
alii vallos hic quadridentes dicunt· nam vallos, qui scolopes dicuntur,
ante muros poni, ut "rescindit vallum et scalas ad moenia poscit".</seg>
</div>
<div type="verse" n="265">
<hi rend="small-caps">amerina retinacvla</hi> virgas, de quibus vites ligantur:
quae virgae abundant circa Amerinum oppidum Italiae, cuius crebram
in Rosciana facit Cicero mentionem. <seg type="Danielis" rend="italic">alii genus salicis dicunt
dispari colore a cetera salice, nam est rubra, et ad conectendum aptior,
quia praeter morem lenta est; quae nunc quoque amerina a rusticis
dicitur.</seg>
</div>
<div type="verse" n="266">
<seg type="Danielis" rend="italic"><hi rend="small-caps">facilis</hi> de qua facile aliquid fiat: unde faciles homines qui
hac atque illac cito ducuntur. ergo 'facilis' quae cito ligetur vel solvatur.</seg>
<hi rend="small-caps">rvbea virga</hi> quae abundat circa Rubos, Italiae oppidum:
Horatius "inde Rubos fessi pervenimus": id est ea virga, quae
apud Rubos plurima nascitur. <seg type="Danielis" rend="italic">an a robo, cuius meminit "ferat et
robus asper amomum". <hi rend="small-caps">fiscina</hi> genus est vasis, id est corbulae
brevis, quas perferunt qui arbusta vindemiant: Lucilius in quinto "fiscina
fallaci cumulo", Novius in Andromacha "quod tu, mi gnate,
quaeso ut in pectus tuum demittas, tamquam vindemiator in
fiscinam", Plautus in Mercatore "vobiscum habete cum
porcis, cum fiscina".</seg>
</div>
<div type="verse" n="267">
<hi rend="small-caps">nvnc torrete igni f. n. f. s.</hi> praeparate panem, quo
utamini in serenitate, ne ea res inpedimento sit postea. <seg type="Danielis" rend="italic">multi tamen
de certo frugum genere dictum volunt: nam far, milium, panicum
moli, nisi ante fuerint tosta, non possunt. nam quod ait 'saxo frangite'
potest accipi et pinsere, quod significat pilo tundere, quia et vulgo
cavatum saxum pilam dicimus: quae omnia fieri oportet propter facilitatem
molendi. multi hysterologiam putant, quia ante est molere quam
coquere. nonnulli tradunt rusticos solitos, siquando ad excudendas
fruges essent imbribus inpediti, spicas integras condere et, prout indiguisset
usus, hieme torrere, quo facilius a gluma sua separatum triticum
molerent. alii non accipiunt hysteroproteron, sed 'modo hoc, modo
illud facito', ut diversa dixisse videatur.</seg>
</div>
<div type="verse" n="268">
<hi rend="small-caps">qvippe etiam festis q. e. d.</hi> non mirum est, rusticum
aliqua facere debere per pluvias, cum sint quaedam, quae facere
possit etiam festis diebus. <seg type="Danielis" rend="italic">sunt enim aliqua, quae si festis diebus
fiant, ferias polluant: quapropter et pontifices sacrificaturi praemittere
calatores suos solent, ut, sicubi viderint opifices adsidentes opus suum,
prohibeant, ne pro negotio suo et ipsorum oculos et caerimonias deum
attaminent: feriae enim operae deorum creditae sunt. sane feriis terram
ferro tangi nefas est, quia feriae deorum causa instituuntur, festi
dies hominum quoque.</seg>
</div>
<div type="verse" n="269">
<hi rend="small-caps">fas et ivra sinvnt</hi> id est divina humanaque iura permittunt:
nam ad religionem fas, ad homines iura pertinent. <seg type="Danielis" rend="italic">et non
sine causa hoc dictum a Vergilio, gnaro totius sacrorum ritus, ponitur:
religiosi enim esse dicuntur, qui faciendarum praetermittendarumque
rerum divinarum secundum morem civitatis dilectum habent nec se
superstitionibus implicant. cum ergo hic dicit 'festis quaedam exercere
diebus fas et iura sinunt' et 'nulla religio vetuit', ostendit multa, quae
ad rem divinam pertinent, ex praecepto ex posse fieri et vitari, ab his
scilicet, qui religiosi, ut supra dictum est, appellantur: quem morem
poeta agendo aliud subtiliter docuit.</seg>
</div>
<div type="verse" n="270">
<hi rend="small-caps">dedvcere</hi> id est siccare: nam 'inrigare' inducere est, ut
"deinde satis fluvium inducit". sane sciendum, secundum
Varronem contra religionem esse si vel rigentur agri vel laventur
animalia festis diebus: nymphae enim sine piaculo non possunt
moveri. sed scimus necessitati religionem cedere: unde perite
Vergilius ait 'balantumque gregem fluvio mersare salubri', id est
salutifero; nam dicturus est in tertio, scabie temptari nisi
laventur animalia. de inrigatione vero nihil ad hunc pertinet locum,
quia 'deducere', ut diximus, siccare significat. <seg type="Danielis" rend="italic">sed qui disciplinas
pontificum interius agnoverunt, ea die festo sine piaculo dicunt
posse fieri, quae supra terram sunt, vel quae omissa nocent, vel quae
ad honorem deorum pertinent, et quidquid fieri sine institutione novi
operis potest: ut rivorum inductionem sic accipiamus, per fossam vel
pratum purgatum deducere, id est emittere, quoniam cautum in libris
sacris est "feriis denicalibus aquam in pratum ducere nisi legitimam
non licet, ceteris feriis omnes aquas licet deducere".
ergo hic, ut aliquibus videtur, 'deducere' purgare est et sordes emittere,
quae praecludant aquam, ideo quia a pontificibus, ut novum fieri non
permittitur feriis, ita vetus purgari permittitur. alii hoc secundum
augurale ius dictum tradunt, quod etiam in bello observetur, ne novum
negotium incipiatur. ergo 'rivos deducere' non est novum negotium, et
potest hoc ad illud referri "quique paludis collectum
umorem bibula deducit harena". sane quae feriae a quo genere
hominum vel quibus diebus observentur, vel quae festis diebus fieri permissa
sint, siquis scire desiderat, libros pontificales legat. <hi rend="small-caps">flvvio
salvbri</hi> non est epitheton amnis, sed ad factum refertur.</seg>
</div>
<div type="verse" n="273">
<seg type="Danielis" rend="italic"><hi rend="small-caps">saepe oleo</hi> et hic 'aut' coniunctio esse debuit, ut est "illa
notos atque atra volans in nubila fugit" pro [et] 'in notos', ut
esse 'saepe aut oleo aut vilibus onerat pomis'. et bene rusticorum
laudat industriam.</seg> <hi rend="small-caps">costas</hi> aut re vera costas, aut clitellas: Horatius
"hinc muli Capuae clitellas tempore ponunt". <hi rend="small-caps">agitator</hi>
verberator, ab agendo dictus, <seg type="Danielis" rend="italic">ac per hoc asinarius</seg>.
</div>
<div type="verse" n="274">
<hi rend="small-caps">vilibvs pomis</hi> abundantibus, ut "vilemque faselum".
<hi rend="small-caps">incvsvm</hi> molam manualem cudendo asperatam. <seg type="Danielis" rend="italic">et bene
verbum vulgare vitavit.</seg>
</div>
<div type="verse" n="275">
<hi rend="small-caps">massam picis vrbe r.</hi> aut qui oleum vel poma portaverat,
aut certe ideo ait 'reportat', quia pix in agris nascitur et in
urbe distracta, in agrum a plerisque reportatur. <seg type="Danielis" rend="italic">Varro dicit antiquos
nundinas feriatis diebus agere instituisse, quo facilius commercii
causa ad urbem rustici commearent. et bene per haec omnia, quae
superius dixit, ostendit ferias non pollui.</seg>
</div>
<div type="verse" n="276">
<hi rend="small-caps">alios alio dedit ordine lvna</hi> plenissime de lunae
diebus omnibus expressit Hesiodus, quam rem breviter iste praelibat.
<seg type="Danielis" rend="italic">sed est ita: ipsa quoque luna omnes dies felices dedit, sed alios
aliis rebus aptos: inde ait</seg> <hi rend="small-caps">felices opervm</hi> <seg type="Danielis" rend="italic">hoc est</seg> ad opera sumenda,
aptos felicibus operibus. <seg type="Danielis" rend="italic">alii 'felices' pro fecundis accipiunt,
ut "felicemque trahit limum".</seg>
</div>
<div type="verse" n="277">
<hi rend="small-caps">qvintam fvge</hi> dicitur enim hic numerus Minervae esse
consecratus, quam sterilem esse constat: unde etiam omnia sterilia
quinta luna nata esse dicuntur, ut Orcus, furiae, gigantes. <hi rend="small-caps">pallidvs orcvs</hi>
quia pallidos facit: <seg type="Danielis" rend="italic">nam ipse niger est. Probus 'Orchus'
legit, Cornutus vetat aspirationem addendam. Hesiodus Orcum quinta
luna dicit natum; Celsus, ut iuris iurandi deum, pallidum dictum,
quia iurantes trepidatione pallescunt: nam apud Orcum defunctae animae
iurare dicuntur, ne quid suos, quos in vita reliquerunt, contra fata
adiuvent</seg>.
</div>
<div type="verse" n="278">
<hi rend="small-caps">evmenides</hi><seg type="Danielis" rend="italic"><hi rend="small-caps">qve satae</hi> id est natae: et</seg> ut saepe diximus,
κατ' εὐφημισμὸν eumenides vocantur, <seg type="Danielis" rend="italic">quod non habent bonam voluntatem,
 id est mentem, sicut parcae, quia nulli parcant</seg>. <hi rend="small-caps">partv nefando</hi>
sacrilego. per Coeum autem et Typhoea et Iapetum omnes
gigantes intellegimus.
</div>
<div type="verse" n="280">
<hi rend="small-caps">fratres</hi> <seg type="Danielis" rend="italic">'fratres' dicit</seg> Otum et Ephialtem, <seg type="Danielis" rend="italic">Aloi filios,
ut quidam putant</seg>.
</div>
<div type="verse" n="281">
<hi rend="small-caps">pelio ossam</hi> 'o' longa est, sed fit brevis sequente 'o'
vocali, ut "sub Ilio alto".
</div>
<div type="verse" n="282">
<seg type="Danielis" rend="italic"><hi rend="small-caps">scilicet atqve ossae</hi> Pelius mons est Thessaliae, Olympus
Macedoniae, Ossa Thraciae. et bene tertium quasi maiorem involvere ait.</seg>
</div>
<div type="verse" n="284">
<hi rend="small-caps">septima post decimam felix</hi> aut septimam decimam
dicit, aut hoc dicit: felix quidem est septima, sed felicior decima,
ut primum locum decimae relinquat. alii quartam decimam accipiunt,
ut sit: felix est septima duplicata, id est cuius numerus post
decimam invenitur, quo die re vera vites melius ponimus.
</div>
<div type="verse" n="286">
<hi rend="small-caps">nona fvgae melior c. f.</hi> non, ut stultis videtur, Vergilius
aut fugam servis suadet, aut eis indicat dies, quibus se a
rapinis abstineant: nam et fugam de profectione et cursu legimus,
ut "simul arva fuga, simul aequora verrit" — unde
et velocem equum fugacem vocamus — , et fuga potest etiam
honesta esse, ut siquis hostem, siquis inminentem tyrannum, siquis
saevum iudicem fugiat. 'contraria' autem 'furtis' illuc spectat,
ut et domino sit spes inveniendi quod amiserit, et rapere aliquid
servus formidet aufugiens.
</div>
<div type="verse" n="287">
<hi rend="small-caps">mvlta adeo</hi> id est valde: Terentius "adulescentem
adeo nobilem". <hi rend="small-caps">se dedere</hi> id est melius nostro obsequuntur
labori. <hi rend="small-caps">nocte</hi> nomen est, adeo ut ei Horatius iunxerit praepositionem:
ut "iugulent homines vigilant de nocte latrones":
nam adverbium 'noctu' facit, sicut 'diu': Sallustius "diu noctuque
laborare, festinare".
</div>
<div type="verse" n="288">
<seg type="Danielis" rend="italic"><hi rend="small-caps">irrorat eovs</hi> id est lucifer, de quo etiam Cinna in Smyrna
sic ait "te matutinus flentem conspexit Eous et flentem paulo
vidit post Hesperus idem".</seg>
</div>
<div type="verse" n="290">
<hi rend="small-caps">non deficit</hi> non deserit: unde et qui deserunt exercitum
ad hostes transeuntes, desertores vocantur.
</div>
<div type="verse" n="292">
<hi rend="small-caps">faces inspicat</hi> incidit ad spici et aristarum imaginem.
<seg type="Danielis" rend="italic">et aliter: <hi rend="small-caps">inspicat</hi> findit in modum spicae, cui multae sunt aristae.</seg>
</div>
<div type="verse" n="295">
<hi rend="small-caps">ave dvlcis m. v. d. v.</hi> hypermetrus versus: unde et sequens
a vocali inchoat. bene autem ait 'decoquit umorem', id est
rem superfluam: sic supra posuit "luxuriem segetum tenera
depascit in herba". <seg type="Danielis" rend="italic">et aliter: hic versus longior est una syllaba,
sed sine vitio, quoniam sequens a vocali incipit.</seg>
</div>
<div type="verse" n="299">
<hi rend="small-caps">nvdvs ara sere nvdvs</hi> adeo sereno caelo, ut amictum
possis contemnere. sane quidam post hoc hemistichium dicitur
subsecutus 'habebis frigore febres'. <hi rend="small-caps">hiems ignava colono</hi> ignavum
reddit colonum.
</div>
<div type="verse" n="300">
<hi rend="small-caps">plervmqve</hi> quia dicturus est esse aliqua, quae rusticus
etiam hiemis tempore possit efficere.
</div>
<div type="verse" n="302">
<hi rend="small-caps">genialis hiems</hi> voluptuosa, convivalis: nam quotiens
voluptati operam damus indulgere dicimur genio, unde e contrario
habemus in Terentio "suum defraudans genium".
</div>
<div type="verse" n="303">
<hi rend="small-caps">pressae carinae</hi> onustae.
</div>
<div type="verse" n="304">
<hi rend="small-caps">inposvere coronas</hi> aut re vera coronas, aut spiras funium
accipimus.
</div>
<div type="verse" n="305">
<hi rend="small-caps">sed tamen et qvernas g. t. s. t.</hi> sunt aliquae derivationes
ex usu magis quam ex ratione venientes, ut 'quernas', ut
ficulnus, ilignum, colurnum a corylo, ilice, fico, quercu.
</div>
<div type="verse" n="306">
<hi rend="small-caps">crventaqve myrta</hi> matura enim cruoris imitantur colorem.
</div>
<div type="verse" n="307">
<hi rend="small-caps">pedicas</hi> laqueos, quibus pedes inlaqueantur.
</div>
<div type="verse" n="308">
<hi rend="small-caps">avritosqve seqvi lepores</hi> id est maiores habentes
aures. Horatius aliter ait "doctum et auritas fidibus canoris
ducere quercus", sensum audiendi habentes.
</div>
<div type="verse" n="309">
<hi rend="small-caps">balearis fvndae</hi> Hispanicae, ab insulis Balearibus, ubi
inventa est funda. <seg type="Danielis" rend="italic">et aliter: fundis nemo figit, sed intra insidias cogit,
ubi conclusam feram iaculis petit: ergo hysteroproteron est. <hi rend="small-caps">balearis fvndae</hi>
quia apud insulas Baleares fundarum usus inventus est.
et insulae Baleares primo Gymnesiae dictae: post vero cum a Graecis
occupatae sunt, quia cum lapidibus fundas rotantes adversarios submoverent,
insulas, quas incolebant, παρὰ τοῦ βάλλειν Baleares appellarunt.</seg>
</div>
<div type="verse" n="311">
<hi rend="small-caps">qvid tempestates avtvmni et s. d.</hi> verno et autumnali
tempore fiunt tempestates, quando nec plena aestas est nec plena
hiems: unde medium et confine utriusque temporis ex coniunctione
rerum contrariarum efficit tempestates. sane sciendum, ultimas eum
partes tam autumni quam veris significare, quibus sunt procellae:
quod de autumno hic indicat versus 'atque ubi iam breviorque dies
et mollior aestas', de vere hic 'spicea iam campis cum messis inhorruit'.
deinde ait 'ruit' praecipitatur, in fine est.
</div>
<div type="verse" n="313">
<hi rend="small-caps">vigilanda viris</hi> providenda vigilanter.
</div>
<div type="verse" n="314">
<hi rend="small-caps">spicea iam c. c. m. i.</hi> spicos de maturis frugibus abusive
dicimus: nam proprie spicus est, cum per culmi folliculum, id est
extremum tumorem, aristae adhuc tenues in modum spiculi eminent.
<hi rend="small-caps">inhorrvit</hi> intremiscit.
</div>
<div type="verse" n="315">
<hi rend="small-caps">frvmenta lactantia</hi> adhuc tenuia et lactis plena. sane
Varro in libris divinarum dicit, deum esse Lactantem, qui se infundit
segetibus et eas facit lactescere. et sciendum inter lactantem
et lactentem hoc interesse, quod lactans est quae lac praebet,
lactens cui praebetur. <seg type="Danielis" rend="italic"><hi rend="small-caps">stipvla</hi> stipulae nomine pro culmo abutitur.</seg>
</div>
<div type="verse" n="316">
<seg type="Danielis" rend="italic"><hi rend="small-caps">indvceret arvis</hi> 'arvis' pro 'segetibus'. <hi rend="small-caps">et fragili
cvlmo</hi> id est quae iam in fragili culmo erant.</seg> <hi rend="small-caps">stringeret hordea</hi>
secaret, ut "hic ubi densas agricolae stringunt frondes".
</div>
<div type="verse" n="318">
<hi rend="small-caps">ventorvm proelia</hi> inter se, ut "mutati transversa
fremunt".
</div>
<div type="verse" n="320">
<hi rend="small-caps">svblimem</hi> per sublime portarent erutam segetem. <hi rend="small-caps">tvrbine nigro</hi>
tempestate noxia: Horatius "hic niger est, hunc tu
Romane caveto".
</div>
<div type="verse" n="321">
<hi rend="small-caps">cvlmvmqve levem</hi> culmus est ipse calamus, stipulae
vero sunt folia, quae ambiunt culmum.
</div>
<div type="verse" n="322">
<hi rend="small-caps">agmen aqvarvm</hi> impetus, ut "leni fluit agmine Thybris".
est autem hoc loco ecbasis poetica ad describendam tempestatem.
</div>
<div type="verse" n="324">
<hi rend="small-caps">collectae ex alto n.</hi> ab aquilone, qui utique de alto
flat, id est a septentrione, et tempestates gravissimas facit: nam
auster est humilis, ut "mundus ut ad Scythiam Riphaeasque
arduus arces consurgit, premitur Libyae devexus in
austros". <hi rend="small-caps">rvit ardvvs aether</hi> tonitribus percrepat, ut "caelique
ruina".
</div>
<div type="verse" n="326">
<hi rend="small-caps">cava flvmina</hi> alta: Lucanus "Rutubamque
cavum".
</div>
<div type="verse" n="327">
<hi rend="small-caps">spirantibvs</hi> in motu positis: alibi "qua vada non spirant
nec fracta remurmurat unda".
</div>
<div type="verse" n="328">
<hi rend="small-caps">corvsca fvlmina</hi> coruscantia, ut "sibila lambebant
linguis vibrantibus ora".
</div>
<div type="verse" n="331">
<hi rend="small-caps">hvmilis pavor</hi> qui humiles facit, ut "pallidus
Orcus".
</div>
<div type="verse" n="332">
<hi rend="small-caps">avt athon avt rhodopen</hi> per transitum secundum Epicureos
loquitur, qui dicunt fulmina non iudicio deorum, sed ex nubibus
fieri: nam montes quid necesse fuerat fulminari? Athon
autem mons est Graeciae, Rhodope mons Thraciae. <hi rend="small-caps">ceravnia</hi>
montes Epiri, a crebris dicta fulminibus.
</div>
<div type="verse" n="334">
<hi rend="small-caps">nvnc litora plangit</hi> plangere, id est resonare facit.
alii legunt 'plangunt', ut sit 'nemora et litora plangunt', id est
resonant.
</div>
<div type="verse" n="335">
<hi rend="small-caps">caeli menses</hi> id est duodecim signa, quibus menses
agnoscimus. <hi rend="small-caps">et sidera serva</hi> vel tempestates vel planetarum
motus. sciendum autem, ut diximus, de planetis quinque duos esse
noxios, Martem et Saturnum; duos bonos, Iovem et Venerem; Mercurius
vero talis est, qualis ille cui iungitur: unde etiam fingitur
minister deorum, quod eorum obtemperat potestati. hinc est quod
dicit 'in quos orbes caeli erret ignis Cyllenius', id est utrum in
australem, an in septentrionalem partem inclinetur et cui planetarum
cohaereat, ut qualitatem Mercurii ex illo possis agnoscere.
'Cyllenius' autem 'ignis' est stella Mercurialis, nam in Cyllene
monte Arcadiae dicitur natus esse Mercurius.
</div>
<div type="verse" n="336">
<hi rend="small-caps">frigida satvrni qvo sese stella receptet</hi> id est
nocens, ut "frigidus, o pueri, fugite hinc, latet anguis in
herba". ideo autem hoc dicit, quia Saturnus deus pluviarum est,
unde etiam senex fingitur: nam senes semper novimus esse gelidos.
hic autem in capricorno facit gravissimas pluvias, et praecipue in
Italia: unde et Horatius ait "seu tyrannus Hesperiae capricornus
undae": in scorpio grandines, item in alio fulmina, in alio
ventos. unde praecipit nos scire debere, in quod se signum recipiat
sidus Saturni. sane perite ait 'receptet', ut ex frequentativo
verbo nobis ostenderet, Saturnum bis ad unumquodque signum reverti:
quod alii planetae minime faciunt; solus enim est qui et
longius a sole discedat et bis ad unumquodque signum recurrat.
</div>
<div type="verse" n="337">
<hi rend="small-caps">erret</hi> bene 'erret'; nam planetae vocantur ἀπὸ τῆς πλάνης,
id est ab errore· nam interdum in austrum, interdum in septentrionem,
plerumque contra mundum, nonnumquam cum mundo
feruntur.
</div>
<div type="verse" n="338">
<hi rend="small-caps">in primis venerare deos</hi> post haec cognita da praecipue
operam sacrificiis, quibus tempestates et pluviae possint repelli.
et mire hoc statim subiunxit, quia occurrebat: quid prodest
tempestates futuras videre? et bene 'in primis', id est praecipue,
ante omnia: nam alia neglecta possunt habere emendationem, tempestas
adveniens, nisi ante provideris, universa subvertit.
</div>
<div type="verse" n="339">
<hi rend="small-caps">annva</hi> anniversaria, magna: sic in Aeneide
"annua quae differre nefas". <hi rend="small-caps">operatvs in h.</hi> aut dans operam
conviviis: aut cum opera cuncta compleveris.
</div>
<div type="verse" n="340">
<seg type="Danielis" rend="italic"><hi rend="small-caps">extremae svb casvm</hi> pro 'occasum', id est finem.</seg>
</div>
<div type="verse" n="341">
<hi rend="small-caps">mollissima vina</hi> defaecata, asperitate carentia.
</div>
<div type="verse" n="343">
<hi rend="small-caps">cvncta tibi</hi> in honorem tuum, in tuam gratiam.
</div>
<div type="verse" n="344">
<hi rend="small-caps">cvi tv lacte favos et miti dilve baccho</hi> cui tu liba
de lacte, melle, vino. nam superfluum est quod quidam dicunt,
contra religionem dixisse Vergilium, licere Cereri de vino sacrificari:
pontificales namque hoc non vetant libri. quod autem ait
Plautus <seg type="Danielis" rend="italic">in Aulularia</seg>, cuius illi utuntur exemplo, "Cererin
nuptias facturi estis, qui sine temeto huc advenitis?" non
est huic loco contrarium: nam aliud est sacrum, aliud nuptias Ceceri
celebrare, in quibus re vera vinum adhiberi nefas fuerat, quae
Orci nuptiae dicebantur, quas praesentia sua pontifices ingenti sollemnitate
celebrabant. alii hunc locum aliter accipiunt, ut 'miti
Baccho' non sit septimus, sed dativus et duo numina intellegamus,
Liberi et Cereris — nam supra quoque ait 'in primis venerare deos':
ut sit sensus, cui Cereri et miti Baccho, <seg type="Danielis" rend="italic">id est Libero patri,</seg> favos
lacte dilue, id est eis sacrifica melle et lacte permixtis.
</div>
<div type="verse" n="345">
<hi rend="small-caps">felix hostia</hi> id est fecunda. dicit autem ambarvale
sacrificium, quod de porca et saepe fecunda et gravida fieri consueverat.
</div>
<div type="verse" n="346">
<hi rend="small-caps">omnis qvam chorvs</hi> 'chorus' proprie est coaevorum cantus
atque saltatio.
</div>
<div type="verse" n="347">
<hi rend="small-caps">cererem c. v. i. t.</hi> invocent copiam frumentorum.
</div>
<div type="verse" n="348">
<hi rend="small-caps">torta redimitvs tempora qvercv</hi> id est habens in
memoriam victum priorem, a quo Cereris revocatus est benignitate:
nam olim homines glandibus vescebantur.
</div>
<div type="verse" n="350">
<hi rend="small-caps">motvs incompositos</hi> id est saltationem aptam religioni,
nec ex ulla arte venientem: Sallustius "saltare elegantius, quam
necesse est probae". <hi rend="small-caps">carmina dicat</hi> hymnos.
</div>
<div type="verse" n="353">
<hi rend="small-caps">menstrva lvna</hi> unde et μήνη dicitur.
</div>
<div type="verse" n="354">
<hi rend="small-caps">caderent avstri</hi> desinerent venti. etiam ex hoc loco
prognostica sunt translata de Arato, pauca de multis.
</div>
<div type="verse" n="356">
<hi rend="small-caps">ventis svrgentibvs</hi> flare incipientibus: unde est e contrario
"cum venti posuere", id est flare desierunt. <hi rend="small-caps">avt freta
ponti</hi> litora pelagi, quae feriuntur fluctibus. duo autem dicit naturalia:
futura enim tempestate et ante ventum fluctus movetur, et
fragor auditur e silvis arcana quadam ratione naturae.
</div>
<div type="verse" n="357">
<hi rend="small-caps">aridvs fragor</hi> sonitus, qualis solet fieri ex aridis cum
franguntur arboribus. ergo 'aridus' nimius: omne enim quod aridum
est, cum frangi coeperit, nimium efficit sonum. fragor etiam
a fractarum rerum nominatus est sonitu.
</div>
<div type="verse" n="358">
<hi rend="small-caps">avt resonantia longe l. m. </hi>τὸ αὐτὸ, id est idem bis
dixit. 'misceri' autem perturbari, ut "miscet agens telis".
</div>
<div type="verse" n="360">
<hi rend="small-caps">iam sibi tvm c. m. t. v. c.</hi> scias, inquit, iam in pelago
esse gravissimam tempestatem, cum ad litora mergi confugiunt.
poetice autem ait 'iam sibi tum unda male temperat curvis carnis',
id est sibi non parcit, sed crescit in perniciem suam: nam in carinam
scindenda consurgit.
</div>
<div type="verse" n="362">
<hi rend="small-caps">clamoremqve fervnt</hi> id est si cum clamore revertuntur:
nam plerumque plura dicit signa, e quibus unum non sufficit,
sed omnia sunt animadvertenda, ut "cum cornix plena
pluviam vocat inproba voce et sola in sicca secum spatiatur
harena".
</div>
<div type="verse" n="363">
<hi rend="small-caps">marinae fvlicae</hi> ad discretionem fluvialium.
</div>
<div type="verse" n="364">
<hi rend="small-caps">ardea</hi> ardea dicta quasi ardua: quae cum altius volaverit,
significat tempestatem: Lucanus "quodque signum
ausa volare ardea".
</div>
<div type="verse" n="366">
<hi rend="small-caps">praecipites caelo labi</hi> sequitur vulgi opinionem: non
enim omnia prudenter a poeta dicenda sunt. quod autem videmus
e caelo stellas quasi labi, ἀπόῤῥοιαι sunt ignis aetherii, quae fiunt
cum vehementior ventus altiora conscenderit et trahere exinde aliquas
particulas coeperit, quae simulant casum stellarum. nam
stellae cadere non possunt: quarum natura est, ut stent semper,
unde et stellae vocantur. sane sciendum est, <seg type="Danielis" rend="italic">ut ait Aratus,</seg>
ab illa parte ventum flaturum, in quam ignis ille ceciderit.
</div>
<div type="verse" n="369">
<hi rend="small-caps">conlvdere plvmas</hi> moveri: Terentius "congrum istum
maximum in aqua sinito ludere", id est moveri; Vergilius "ludere
pendentes pueros".
</div>
<div type="verse" n="370">
<hi rend="small-caps">at boreae de parte t. c. f. et c. e. z. t. d.</hi> hoc vult
dicere: ubique ingentes efficit pluvias ab istis ventis mota tempestas.
</div>
<div type="verse" n="373">
<hi rend="small-caps">nvmqvam inprvdentibvs i. o.</hi> alii 'in' vacare volunt,
alii augendi habere significationem, ut sit, numquam imber obfuit
valde prudentibus: quae res non valde sunt idoneae. unde melius
est ita intellegere: numquam imber obfuit non ante provisus, tam
sui clara dat signa: ut 'inprudentibus' ignaris accipiamus. nam hoc
dicit: numquam nescienti nocet imber, quia se designat ante venturum.
et scimus leviora esse mala, quae ex opinione contingunt.
</div>
<div type="verse" n="375">
<hi rend="small-caps">aeriae grves</hi> aut aerii coloris, aut altum volantes. dicit
autem grues de vallibus fugere, non pluviam de vallibus surgere.
&lt;<seg type="Danielis" rend="italic"><hi rend="small-caps">avt bvcvla caelvm</hi>&gt; <hi rend="small-caps">svspiciens patvlis</hi> &lt;<hi rend="small-caps">c. n. a.</hi>&gt; hic locus
de Varrone est; ille enim sic:
tum liceat pelagi volucres tardaeque paludis
cernere inexpletas studio certare lavandi
et velut insolitum pennis infundere rorem:
aut arguta lacus circumvolitavit hirundo,
et bos suspiciens caelum — mirabile visu —
naribus aerium patulis decerpsit odorem,
nec tenuis formica cavis non evehit ova.</seg>
</div>
<div type="verse" n="378">
<hi rend="small-caps">et veterem in limo ranae cecinere qverellam</hi> fabula
duplex est: nam ut Ovidius dicit, Ceres cum Proserpinam
quaereret, ad relevandam sitim accessit ad quendam fontem. tunc
eam Lycii rustici a potu prohibere coeperunt: et conturbantes pedibus
fontem cum contra eam emitterent turpem naribus sonum,
illa irata eos convertit in ranas, quae nunc quoque ad illius soni
imitationem coaxant. sed hoc non est valde aptum: nam illa magis
insultatio fuerat, quam querella, et poenam sacrilegii iuste pertulerant.
unde magis Aesopus est sequendus, qui hoc dicit: cum
Iuppiter reges omnibus animalibus daret et ranis dedisset colendum
brevissimum lignum, illae questae et aspernatae sunt. tunc eis hydrum
iratus Iuppiter dedit, qui vescitur ranis.
</div>
<div type="verse" n="380">
<hi rend="small-caps">bibit ingens arcvs</hi> sequitur vulgi iterum opinionem.
</div>
<div type="verse" n="382">
<hi rend="small-caps">corvorvm exercitvs</hi> multitudo.
</div>
<div type="verse" n="383">
<hi rend="small-caps">iam varias pelagi volvcres et qvae asia circvm
dvlcibvs i. s. r. p. c.</hi> haec est vera lectio, et sensus talis est:
iam varias pelagi volucres et eas, quae circum Asia prata rimantur
in dulcibus stagnis Caystri, videas certatim largos umeris infundere
rores et cetera. nam si 'iam variae' legeris, sensus nulla ratione
procedit. Caystrus autem fluvius est, Asia vero palus, unde fecit
'prata Asia'. et de palude Asia 'A' longa est; nam de provincia corripit
'A', ut "Europa atque Asia pulsus". et est Homericus versus
Ἀσίῳ ἐν λειμῶνι Καυστρίου ἀμφὶ ῥέεθρα.
</div>
<div type="verse" n="384">
<hi rend="small-caps">rimantvr prata</hi> pascuntur in pratis, cibum per terrae
rimas requirentes: nam rimari hinc tractum est a porcis, qui glandes
rimantur de rimis terrarum.
</div>
<div type="verse" n="387">
<hi rend="small-caps">et stvdio incassvm gestire lavandi</hi> 'gestire' laetitiam
suam corporis habitu significare: nam ut homines verbis laetitiam
suam exprimunt, ita aves corporis gesticulatione. 'incassum' autem
ideo ait, quia plumarum compositio aquam minime admittit ad
corpus.
</div>
<div type="verse" n="388">
<hi rend="small-caps">plena voce</hi> rauca, contra naturam suam. et <hi rend="small-caps">vocat</hi>
poetice ait; non enim vocat, sed denuntiat pluviam. et notandum,
cornicem et rauca voce et solam pluviam praedicere, corvos vero
et plures et voce tenui ac purissima, contra naturam suam, ut
"tum liquidas corvi presso ter gutture voces".
</div>
<div type="verse" n="391">
<hi rend="small-caps">testa cvm ardente</hi> propter vilitatem lucernam noluit
dicere, nec iterum lychnum, sicut in heroo carmine, ut "dependent
lychni": medius enim in his libris est stilus, sicut diximus supra.
</div>
<div type="verse" n="392">
<hi rend="small-caps">pvtres concrescere fvngos</hi> nam ut dicit Plinius, cum
aer umidus esse coeperit, favilla, quae cum fumo solet egredi, prohibita
aeris crassitate in lucernis residet et quasdam velut fungorum
imitatur imagines.
</div>
<div type="verse" n="393">
<hi rend="small-caps">nec minvs ex imbri soles</hi> id est serenitates. et versa
vice dat prognostica, quibus agnoscamus ex tempestatibus caelo serenitatem
futuram. <hi rend="small-caps">et aperta serena</hi> aer enim densetur nubilo
et rarescit sereno, ut "densat erant quae rara modo et
quae densa relaxat".
</div>
<div type="verse" n="396">
<hi rend="small-caps">nec fratris radiis o. s. l.</hi> 'obtusa' subaudis a superioribus;
nam hoc dicit: nec luna videtur obtusa, quae est radiis solis
obnoxia: nam, ut dicunt physici, ab eo accipit lumen.
</div>
<div type="verse" n="397">
<hi rend="small-caps">tenvia</hi> proceleumaticus est pro dactylo: quam rem quotienscumque
facit Vergilius, servat locum synizesi, ut 'tenuia', item
"genua labant". <seg type="Danielis" rend="italic">nubes tenues pro velleribus accipiendae.</seg>
</div>
<div type="verse" n="399">
<hi rend="small-caps">dilectae thetidi alcyones</hi> Ceyx, filius Luciferi, habuit
uxorem Alcyonen. a qua cum prohibitus isset ad consulendum
Apollinem de statu regni sui, naufragio periit. cuius corpus cum
ad uxorem delatum fuisset, illa se praecipitavit in pelagus. postea
miseratione Thetidis et Luciferi conversi sunt ambo in aves marinas,
quae alcyones vocantur. sane sciendum est, quia, cum de
muliere dicimus, 'haec Alcyone' facit; cum de avibus, 'hic' et 'haec
alcyon' et 'hi' et 'hae alcyones'. istae autem aves nidos faciunt in
mari media hieme: quibus diebus tanta est tranquillitas, ut penitus
nihil in mari possit moveri. inde etiam dies ipsi Alcyonia
nominantur. <hi rend="small-caps">non ore solvtos</hi> scilicet 'maniplos'. alii 'soluto
ore' accipiunt, id est nimium patenti.
</div>
<div type="verse" n="400">
<hi rend="small-caps">inmvndi</hi> autem luto gaudentes: Horatius "et amica
luto sus".
</div>
<div type="verse" n="401">
<hi rend="small-caps">magis ima petvnt</hi> id est deprimuntur ad valles.
</div>
<div type="verse" n="403">
<hi rend="small-caps">neqviqvam seros exercet noctva c.</hi> id est non. 'noctua'
autem avis est lucifuga, quae significat pluviam si cecinerit
post solis occasum. de hac autem talis est fabula. Nyctimone
postquam cum patre concubuit et agnovit facinus esse, in silvis se
abdidit et lucem refugit, ubi deorum voluntate conversa est in
avem, quae pro tanto facinore omnibus avibus est admirationi.
<hi rend="small-caps">neqviqvam</hi> non: Persius "nequiquam fundo suspiret
nummus in imo", item Vergilius "et summo clipei nequiquam
umbone pependit".
</div>
<div type="verse" n="404">
<hi rend="small-caps">svblimis in aere nisvs</hi> Nisus rex Megarensium, pater
Scyllae, de quo plenius in bucolicis diximus.
</div>
<div type="verse" n="414">
<hi rend="small-caps">progeniem parvam d. q. r. n.</hi> de corvis Plinius in naturali
historia hoc dicit, eos esse obliviosos et plerumque minime.
ad nidos suos reverti; sed quadam ratione naturae haec ad suos
congerunt nidos, quae vermes possint creare, ex quibus relicti eorum
pulli aluntur interdum. horum oblivionem probat etiam ex
rebus, quas cum absconderint, derelinquunt: quod etiam mustelae
dicuntur efficere.
</div>
<div type="verse" n="415">
<hi rend="small-caps">havd eqvidem credo</hi> proponit sibi quaestionem acerrimam
et de intima philosophia, quam tamen tota facilitate dissolvit.
nam quaerit, cur homines, quos constat esse prudentiores animalibus,
per se non sentiant qualitatem aeris futuri, sed eam magis
ex aliis animalibus colligant. et hoc dicit: homines prudentiam
habere naturalem et suo iudicio posse vel laetos esse vel tristes:
quae res in haec animalia cadere minime possunt, quae nihil suum
habent, sed naturam aeris sequuntur et pro eius qualitate aut laeta
videntur aut tristia, nec praedicere aeris naturam videntur, sed
eam vel prosperam vel adversam advenientem sequuntur. nos vero
et laeti esse inter nubila possumus et in serenitate solliciti.
</div>
<div type="verse" n="416">
<hi rend="small-caps">avt rervm fato prvdentia maior</hi> id est non est illis
divinitus concessum ingenium, nec prudentia, quae est maior rerum
fato: alibi "metus omnis et inexorabile fatum subiecit
pedibus strepitumque Acherontis avari".
</div>
<div type="verse" n="418">
<hi rend="small-caps">ivppiter vmidvs</hi> aer, ut "manet sub Iove frigido
venator".
</div>
<div type="verse" n="422">
<hi rend="small-caps">concentvs</hi> mixtus cantus, id est symphonia.
</div>
<div type="verse" n="423">
<hi rend="small-caps">laetae pecvdes</hi> aeris serenitate gaudentes.
</div>
<div type="verse" n="424">
<hi rend="small-caps">solem ad rapidvm</hi> velocem. et notandum, haec signa
magis fida et subtiliora esse, quae ex luna vel sole colligimus.
</div>
<div type="verse" n="425">
<hi rend="small-caps">lvnasqve seqventes ordine respicies</hi> non 'ordine respicies',
sed 'ordine', id est rationabiliter, 'solem sequentes': luna
enim solis circulum sequitur, licet ipsa inferior sit. Donatus dicit,
'lunas' noctes accipiendas; sed male: non enim signa, quae dicturus
est, ex nocte, sed ex luna colligimus.
</div>
<div type="verse" n="426">
<hi rend="small-caps">nvmqvam te crastina fallet hora</hi> hyperbole est: ne
hora quidem te decipiet. <hi rend="small-caps">neqve insidiis noctis capiere serenae</hi>
decipiere: nam aphaeresis est. et plerumque scimus nos
decipi serenitate.
</div>
<div type="verse" n="428">
<seg type="Danielis" rend="italic"><hi rend="small-caps">comprenderit</hi> concluserit.</seg>
</div>
<div type="verse" n="429">
<hi rend="small-caps">agricolis pelagoqve p. i.</hi> si non habuerit pura cornua
et intra eam nigrum aerem videris, erit ubique pluvia: sic supra
"omnia plenis rura natant fossis atque omnis navita
ponto &lt;umida vela legit.&gt;"
</div>
<div type="verse" n="430">
<hi rend="small-caps">virginevm svffvderit o. r.</hi> forinsecus habuerit: nam
de interiore parte 'infuderit' diceret.
</div>
<div type="verse" n="431">
<hi rend="small-caps">avrea phoebe</hi> pulchra, ut "at non Venus aurea contra".
'Phoebe' autem venit ab eo quod est 'Phoebus'. et sciendum,
propria nomina femininum ex se tantum, non etiam neutrum facere,
ut 'Phoebus Phoebe', 'Iulius Iulia', 'Tullius Tullia', non ut appellativum
'doctus docta doctum'.
</div>
<div type="verse" n="432">
<hi rend="small-caps">sin ortv qvarto n. q. i. c. a.</hi> Aratus tertiam dicit animadvertendam
lunam, hic quartam, non illud improbans, sed hoc
magis probans: nam ad hoc pertinet 'namque is certissimus auctor'.
</div>
<div type="verse" n="435">
<hi rend="small-caps">exactvm ad mensem</hi> usque ad mensis ultimam partem:
unde et exacti menses dicuntur, qui circa partum sunt: ipse in sequentibus
"exactis gravidae cum mensibus errant".
</div>
<div type="verse" n="437">
<hi rend="small-caps">glavco</hi> hic piscator fuit de Anthedone civitate. qui cum
captos pisces super herbam posuisset in litore et illi recepto spiritu
maria rursus petissent, sensit quandam herbarum potentiam,
quibus esis conversus est in numen marinum. Panopea autem
nympha est marina. <hi rend="small-caps">inoo melicertae</hi> patronymicon est a matre
Ino. sane Ino et Melicerta postquam sunt in numina commutati,
graece Palaemon et Leucothea sunt appellati, latine Portunus et
Mater Matuta.
</div>
<div type="verse" n="442">
<hi rend="small-caps">conditvs in nvbem</hi> id est si orbis eius quasi concavus
fuerit: quod ipse exprimit dicens 'medioque refugerit orbe'.
</div>
<div type="verse" n="444">
<hi rend="small-caps">sinister</hi> noxius.
</div>
<div type="verse" n="448">
<hi rend="small-caps">male defendet</hi> non defendet: nam decussis pampinis
etiam uva vim grandinis patitur.
</div>
<div type="verse" n="451">
<hi rend="small-caps">profverit meminisse magis</hi> ideo 'magis', quia a sole
venientia vespertina signa meliora sunt.
</div>
<div type="verse" n="453">
<hi rend="small-caps">caervlevs plvviam d.</hi> breviter collecta conclusio.
</div>
<div type="verse" n="456">
<hi rend="small-caps">me nocte p. a. i.</hi> gratiosiorem sensum fecit interposita
suae personae commemoratione: nam hoc dicit, nulli se suadere
illa nocte navigare.
</div>
<div type="verse" n="458">
<hi rend="small-caps">at si cvm referetqve diem c. q. r.</hi> hoc ad futurae
serenitatis pertinet signum: nam si de ipso die dicas, stultissimum
est.
</div>
<div type="verse" n="460">
<hi rend="small-caps">claro aqvilone</hi> serenifico, quia est et nubilus, sicut
fere omnes venti: Horatius "albus ut obscuro deterget nubila
caelo saepe notus neque parturit imbres perpetuos".
</div>
<div type="verse" n="461">
<hi rend="small-caps">deniqve qvid vesper servs vehat</hi> conclusio est, quae
hoc continet: signa quae possumus ex stellis vel ex ventis colligere,
melius ex sole colligimus. <hi rend="small-caps">qvid cogitet vmidvs avster</hi> id est
in quam se partem inflectat, utrum ad serenitatem, an ad pluvias,
ut diximus supra.
</div>
<div type="verse" n="463">
<hi rend="small-caps">qvis dicere falsvm a.</hi> fallacem: Sallustius "ambitio
multos mortales falsos fieri coegit". <hi rend="small-caps">caecos tvmvltvs</hi>
coniurationes, latentes insidias.
</div>
<div type="verse" n="466">
<hi rend="small-caps">ille etiam extincto miseratvs c. r.</hi> bonum epilogi
repperit locum, ut in Augusti gratiam defleat Caesaris mortem.
constat autem, occiso Caesare in senatu pridie iduum Maiarum
solis fuisse defectum ab hora sexta usque ad noctem: quod quia
multis tractum horis est, dicit 'aeternam timuerunt saecula noctem'.
</div>
<div type="verse" n="467">
<hi rend="small-caps">obscvra ferrvgine</hi> alibi "et ferrugine clarus". ferrugo
autem est purpura nigrior Hispana.
</div>
<div type="verse" n="468">
<hi rend="small-caps">impia saecvla</hi> quibus fuerat Caesar occisus.
</div>
<div type="verse" n="469">
<hi rend="small-caps">et aeqvora ponti</hi> non sine causa addidit 'ponti', quia
sunt et campi aequora, ut "ac prius ignotum ferro quam
scindimus aequor".
</div>
<div type="verse" n="470">
<hi rend="small-caps">inportvnaeqve volvcres</hi> in alienum tempus ruentes,
ut striges aut bubones, nocte gaudentes, per diem possent videri.
</div>
<div type="verse" n="472">
<hi rend="small-caps">vndantem rvptis fornacibvs aetnam</hi> malum enim omen
est, quando non fumi, sed flammarum egerit globos: et ut dicit
Livius, tanta flamma ante mortem Caesaris ex Aetna monte defluxit,
ut non tantum vicinae urbes, sed etiam Regina civitas afflaretur.
'undantem' autem undae modo flammas vomentem.
</div>
<div type="verse" n="474">
<hi rend="small-caps">toto germania c. a.</hi> bene 'Germania', quam vicerat
Caesar, ut eo occiso in rebellionem videretur exsurgere.
</div>
<div type="verse" n="475">
<hi rend="small-caps">insolitis tremvervnt motibvs a.</hi> aut novis, id est
numquam ante in Alpibus factis, aut magnis et maioribus solito.
</div>
<div type="verse" n="478">
<hi rend="small-caps">svb obscvrvm</hi> circa noctis obscurum. <hi rend="small-caps">pecvdesqve
locvtae infandvm</hi> aut infanda verba protulerunt, aut hoc ipsum
infandum fuit, quod sunt contra naturam locutae.
</div>
<div type="verse" n="480">
<hi rend="small-caps">inlacrimat templis ebvr</hi> scilicet simulacrorum.
<hi rend="small-caps">aeraqve svdant</hi> signa sunt laboris futuri.
</div>
<div type="verse" n="481">
<hi rend="small-caps">insano</hi> magno, ut "quid tantum insano iuvat indulgere
dolori?" et sciendum, flumina cum supra modum crescunt,
non tantum ad praesens inferre damna, sed etiam alia futura significare.
</div>
<div type="verse" n="482">
<hi rend="small-caps">flvviorvm rex eridanvs</hi> Padum dicit. 'fluviorum' autem
'rex' per Italiam, aut certe per totum orbem, secundum quod dicit
Lucanus, qui ait cum de isto flumine loqueretur "non
minor hic Nilo, nisi quod per plana iacentis Aegypti Libycas
Nilus stagnaret harenas: non minor hic Histro",
"nisi quod, dum permeat orbem, Hister casuros in quaelibet
aequora fontes accipit et Scythicas exit non solus in
undas".
</div>
<div type="verse" n="487">
<hi rend="small-caps">cecidervnt plvra sereno fvlgvra</hi> omen est in eo,
quia et caelo sereno missa sunt fulmina et plura sunt missa.
</div>
<div type="verse" n="488">
<hi rend="small-caps">diri cometae</hi> crinitae, pessimae, quia sunt et bonae, ut
docuimus in Aeneide, factae ex Iove vel Venere: quam rem
plenissime Avienus exsequitur.
</div>
<div type="verse" n="489">
<hi rend="small-caps">paribvs telis</hi> Lucanus "pares aquilas et pila
minantia pilis".
</div>
<div type="verse" n="490">
<hi rend="small-caps">itervm videre philippi</hi> civitas Thessaliae, in qua primo
Caesar et Pompeius, postea Augustus et Brutus cum Cassio dimicaverunt.
</div>
<div type="verse" n="491">
<hi rend="small-caps">nec fvit indignvm svperis</hi> quasi exclamatio est ad deos.
</div>
<div type="verse" n="492">
<hi rend="small-caps">emathiam</hi> Thessaliam, dictam ab Emathio rege. Haemus
autem mons est Thessaliae.
</div>
<div type="verse" n="494">
<hi rend="small-caps">incvrvo</hi> una pars orationis est.
</div>
<div type="verse" n="495">
<hi rend="small-caps">scabra</hi> aspera: unde et scabies dicitur a corporis asperitate.
</div>
<div type="verse" n="496">
<hi rend="small-caps">galeas inanes</hi> concavas ut "galeam ante pedes proiecit
inanem". <hi rend="small-caps">grandia ossa</hi> aut multa aut ingentia, quasi
antiquorum et heroum.
</div>
<div type="verse" n="498">
<hi rend="small-caps">dii patrii</hi> patrii dii sunt, qui praesunt singulis civitatibus,
ut Minerva Athenis, Iuno Karthagini. <hi rend="small-caps">indigetes</hi> indigetes
proprie sunt dii ex hominibus facti, quasi in diis agentes, abusive
omnes generaliter, quasi nullius rei egentes. <hi rend="small-caps">vestaqve mater
qvae tvscvm tiberim et romana p. s.</hi> poetice: nam verum nomen
eius numinis, quod urbi Romae praeest, sciri sacrorum lege prohibetur:
quod ausus quidam tribunus plebis enuntiare in crucem
levatus est.
</div>
<div type="verse" n="502">
<hi rend="small-caps">laomedonteae lvimvs p. t.</hi> excusat Augusti tempora
et eum dicit suis viribus compensare tanta damna rei publicae,
quae ex maiorum vitiis descendisse confirmat: Horatius "neclegis
inmeritis nocituram postmodo te natis fraudem committere".
</div>
<div type="verse" n="504">
<hi rend="small-caps">hominvm qveritvr cvrare trivmphos</hi> cum caelestes
possis mereri.
</div>
<div type="verse" n="505">
<hi rend="small-caps">fas versvm atqve nefas</hi> apud homines scilicet, qui
spernunt licita, appetentes inlicita.
</div>
<div type="verse" n="507">
<hi rend="small-caps">sqvalent abdvctis a. c.</hi> ad bella, ut "et latos vastant
cultoribus agros".
</div>
<div type="verse" n="509">
<hi rend="small-caps">hinc movet evphrates illinc g. b.</hi> undique bellum
movetur: Euphrates namque orientis est fluvius, Germania occidentis
provincia.
</div>
<div type="verse" n="510">
<hi rend="small-caps">vicinae rvptis inter se l. v. a. f.</hi> et externa et civilia
bella desaeviunt.
</div>
<div type="verse" n="512">
<hi rend="small-caps">vt cvm carceribvs sese effvdere q.</hi> hoc vult dicere:
res publica quidem habet optimum imperatorem, sed tanta sunt
vitia temporum praeteritorum, quae in dies singulos aucta sunt,
quemadmodum in processu equorum cursus augetur, ut ea, licet
optimus, rector refrenare non possit, sicut et auriga a ferventi
cursu equos non potest plerumque revocare.
</div>
<div type="verse" n="513">
<hi rend="small-caps">addvnt in spatia</hi> currendo plus eorum cursus augetur.
</div>
<div type="verse" n="514">
<hi rend="small-caps">neqve avdit cvrrvs h.</hi> id est equi. sane sciendum,
translationem hanc esse, non comparationem, quae si ponatur in
fine, vitiosum est. <seg type="Danielis" rend="italic">et aliter: notandum est, quod poeta librum in
comparatione finierit. antithesis tertia, ubi in utraque voce fit commutatio:
sic enim rectum sit 'fertur curru auriga neque audiunt equi
habenas'.</seg>
</div>
</div>
<div type="book" n="2">
<div type="verse" n="t">
<label>SERVII GRAMMATICI</label>
<label>IN VERGILII GEORGICON LIBRVM SECVNDVM</label>
<label>COMMENTARIVS.</label>
</div>
<div type="verse" n="1">
<hi rend="small-caps">hactenvs arvorvm cvltvs et sidera caeli</hi> mire iteravit
illum versum "quid faciat laetas segetes, quo sidere
terram". in hoc autem libro exsequitur culturam agri consiti, qui
omnium arborum continet genera. et sciendum est, Vergilium vites
quoque arbores dicere, ut "nec setius omnis in unguem
arboribus positis secto via limite quadret". et 'hactenus', ut
multi volunt, una pars orationis est, et est adverbium significans
'hucusque'. alii duas partes volunt, pronomen et adverbium, ut
sit 'tenus hac', sicut "et crurum tenus a mento palearia
pendent"; sed melius est unam partem accipere orationis 'hactenus'.
<hi rend="small-caps">sidera caeli</hi> pleonasmos est: nec enim alibi, nisi in
caelo, sunt sidera.
</div>
<div type="verse" n="2">
<hi rend="small-caps">te bacche canam</hi> inventorem pro vitibus posuit, de quibus
κατ' ἐξοχήν in hoc libro loquitur: nam vites praecipuae sunt,
licet et aliarum arborum faciat commemorationem. <hi rend="small-caps">nec non
silvestria tecvm virgvlta</hi> id est infecundas arbores, quibus
praecipue in Italia vites cohaerent.
</div>
<div type="verse" n="3">
<hi rend="small-caps">tarde crescentis olivae</hi> res enim diu duratura tardius
crescit.
</div>
<div type="verse" n="4">
<hi rend="small-caps">hvc pater o lenaee</hi> 'pater' licet generale sit omnium
deorum, tamen proprie Libero semper cohaeret: nam Liber pater
vocatur. Lenaeus autem ἀπὸ τῆς ληνοῦ dicitur, id est a lacu: nam
quod Donatus dicit ab eo, quod mentem deleniat, non procedit;
nec enim potest Graecum nomen Latinam etymologiam recipere.
</div>
<div type="verse" n="5">
<hi rend="small-caps">tibi floret ager</hi> in honorem tuum exultat et laetus est:
nam autumnali tempore re vera florere non potest ager. <hi rend="small-caps">pampineo</hi>
pro 'pampinoso', ut 'nemus frondeum' pro 'frondosum'.
</div>
<div type="verse" n="6">
<hi rend="small-caps">vindemia</hi> cum vindemiam numero singulari dicimus, unius
anni significamus; cum plurali, multorum, ut messem et messes,
hiemem et hiemes: haec enim semel tantum annis quibusque contingunt.
multi tamen volunt vindemiam esse totius orbis generaliter,
vindemias singularum partium, ut plus significet singularis
numerus, quam pluralis, sicut plus est cum dicimus 'per terram
pluit', quam 'per terras pluit': tunc enim omne elementum, non
terras aliquas significamus.
</div>
<div type="verse" n="7">
<hi rend="small-caps">mvsto novo</hi> mustum numero tantum singulari dicimus,
sicut vinum, licet Ovidius abusive dixerit musta. sed hoc ille plus
fecit, quod et 'mustis' dixit, cum, ut diximus, de his nominibus
tres casus tantum usurpari consueverint.
</div>
<div type="verse" n="9">
<hi rend="small-caps">principio arboribvs v. e. n. c.</hi> creandarum arborum naturaliter
tria sunt genera. aut enim sua sponte nascuntur, aut ex
seminibus fortuito iacentibus surgunt, aut ex radicibus pullulant:
nam cetera usus invenit favente natura.
</div>
<div type="verse" n="11">
<hi rend="small-caps">sponte sva</hi> 'sponte' modo nomen est, quia iunctum est
ei genus, quo caret semper adverbium. <hi rend="small-caps">venivnt</hi> crescunt, ut
"illic veniunt felicius uvae". <hi rend="small-caps">camposqve et flvmina
late cvrva tenent</hi> per transitum ostendit, in quibus locis arbores
sponte sua nascantur, scilicet in umidis: nam terra mater est
rerum omnium et seminum cunctorum creatrix.
</div>
<div type="verse" n="12">
<hi rend="small-caps">vt molle siler</hi> arboris genus est. et notandum genus
neutrum de arbore, quod est admodum rarum.
</div>
<div type="verse" n="13">
<hi rend="small-caps">glavca canentia fronde salicta</hi> locum salicum pro
ipsis arboribus posuit. bene autem ait et 'glauca' et 'canentia';
nam salix ab una parte alba est, ab altera viridis. sane cacenphaton
est 'glauca canentia'.
</div>
<div type="verse" n="14">
<hi rend="small-caps">posito de semine</hi> quacumque ratione proiecto, vel ab
avibus, vel ab hominibus, ne incipiat esse industriae.
</div>
<div type="verse" n="15">
<seg type="Danielis" rend="italic"><hi rend="small-caps">nemorvmqve iovi q. m. f. a.</hi> ordo 'nemorum maxima'.</seg>
</div>
<div type="verse" n="16">
<hi rend="small-caps">habitae grais oracvla qvercvs</hi> nam in Dodonaeo nemore
arbores, dantes responsa, fuisse dicuntur. 'habitae' autem
'Grais' vel quasi non credens dixit, vel quasi Italus, qui loca illa
nesciret: vel re vera quondam 'habitae', quia illo tempore iam
silebant.
</div>
<div type="verse" n="17">
<hi rend="small-caps">pvllvlat</hi> mira in singulis est proprietas: nam ait 'sponte
sua veniunt', 'surgunt de semine', 'pullulant ab radicibus'.
</div>
<div type="verse" n="18">
<hi rend="small-caps">vt cerasis</hi> 'haec cerasus, his cerasis' facit. sane Cerasus
civitas est Ponti, quam cum delesset Lucullus, genus hoc pomi
inde advexit et a civitate cerasium appellavit: nam arbor cerasus,
pomum cerasium dicitur. hoc autem etiam ante Lucullum erat in
Italia, sed durum, et cornum appellabatur: quod postea mixto nomine
cornocerasium dictum est. <hi rend="small-caps">parnasia lavrvs</hi> a Parnaso
monte Apollini consecrato.
</div>
<div type="verse" n="20">
<hi rend="small-caps">hos natvra modos primvm dedit</hi> bene 'primum': nam
ut etiam supra diximus, favor naturae fuit etiam ad alios inveniendos;
contra naturam enim nihil hominum inventum valeret.
</div>
<div type="verse" n="22">
<hi rend="small-caps">via sibi</hi> ratione, ut "inveni, germana, viam".
</div>
<div type="verse" n="23">
<hi rend="small-caps">hic plantas</hi> inter plantas et plantaria hoc interest: nam
plantae sunt raptae de arboribus, plantaria vero, quae ex seminibus
nata cum radicibus et terra propria transferuntur, ut
"et viva sua plantaria terra".
</div>
<div type="verse" n="24">
<hi rend="small-caps">svlcis</hi> fossis, ut "ausim vel tenui vitem committere
sulco". <hi rend="small-caps">hic stirpes obrvit arvo</hi> altius deponit validiores
cum radicibus plantas.
</div>
<div type="verse" n="25">
<hi rend="small-caps">qvadrifidasqve svdes</hi> ita robustas, ut possint in quattuor
partes dividi. <hi rend="small-caps">et acvto robore</hi> pro 'acuti roboris' accipimus.
et est bis idem dictum: nam valli et sudes idem sunt.
</div>
<div type="verse" n="26">
<hi rend="small-caps">silvarvmqve aliae pressos p. a. e.</hi> propago praecipue
vitibus congruit: unde apparet, silvas eum etiam de vitibus dicere.
</div>
<div type="verse" n="27">
<hi rend="small-caps">et viva sva p. t.</hi> et aliae silvarum expectant plantaria
cum sua terra viva, id est naturali, ut "vivoque sedilia saxo",
id est naturali. inde est "mutata ignorent subito ne
semina matrem".
</div>
<div type="verse" n="30">
<hi rend="small-caps">qvin et cavdicibvs sectis</hi> pro 'codicibus', sicut 'caulem'
pro 'colem', 'sauricem' pro 'soricem' dicimus. fit autem hoc de
oliva et myrto, quarum sicci stipites secantur usque ad medullam
et terrae infossi ex se arbores creant: quod sine dubio est mirandum.
</div>
<div type="verse" n="31">
<hi rend="small-caps">trvditvr</hi> urgente natura procreatur ex arido. <hi rend="small-caps">radix
oleagina</hi> derivativum ab olea.
</div>
<div type="verse" n="32">
<hi rend="small-caps">inpvne videmvs</hi> sine damno sui. et loquitur de insitione.
sane 'insitas' arbores dicimus, 'insertas' vero causas aut fabulas.
</div>
<div type="verse" n="34">
<hi rend="small-caps">lapidosa corna</hi> dura: alibi "lapidosaque corna dant
rami".
</div>
<div type="verse" n="35">
<hi rend="small-caps">proprios generatim</hi> 'generatim' est per singula genera,
'generaliter' autem est simul omnia: γενικῶς καὶ κατὰ γένος.
</div>
<div type="verse" n="37">
<hi rend="small-caps">segnes terrae</hi> pigrae, infecundae. et docet posse industriam
etiam loca asperrima ad fertilitatem perducere. <hi rend="small-caps">ismara</hi>
montes Thraciae.
</div>
<div type="verse" n="38">
<hi rend="small-caps">tabvrnvm</hi> &lt;Taburnus&gt; mons Campaniae. <hi rend="small-caps">vestire</hi> vero
implere significat.
</div>
<div type="verse" n="39">
<hi rend="small-caps">tvqve ades inceptvmqve vna d. l.</hi> adesto et inceptum
favorem omnibus libris inpendito: nam ubique eum invocat.
</div>
<div type="verse" n="40">
<hi rend="small-caps">o decvs o famae m. p. m. n.</hi> Horatius "o et praesidium
et dulce decus meum".
</div>
<div type="verse" n="41">
<hi rend="small-caps">pelagoqve volans da vela patenti</hi> simplici generi
carminis praesta favorem, ut 'vela' favorem accipiamus, 'patens
pelagus' carminis facilitatem. hoc autem carmen facile esse, ipse
significat dicens et 'in manibus terrae', hoc est in facili et in
promptu res posita est, et 'non ego cuncta meis amplecti versibus
opto', id est non sum universa dicturus; nec enim possum: qua re
et suam verecunde extenuat possibilitatem, et Maecenatis auribus
ex sui carminis brevitate blanditur. alii aliter accipiunt: constat
Maecenatem fuisse litterarum peritum et plura composuisse carmina
-nam etiam Augusti Caesaris gesta descripsit, quod testatur Horatius
dicens "tuque pedestribus dices historiis proelia Caesaris,
Maecenas, melius ductaque per vias regum colla
minacium" — , ut hoc nunc dicat: 'inceptumque una decurre laborem',
id est adesto et simul scribamus; licet enim quae tu scribis
esse constet ingentia, meum autem carmen et breve sit et totum
id explicare non possim, debes tamen favere minoribus: ut 'pelagoque
volans da vela patenti' sit ingentia scribe, et 'primi lege
litoris oram' fave minora scribenti.
</div>
<div type="verse" n="42">
<hi rend="small-caps">non ego cvncta meis</hi> Lucretii versus; sed ille "aerea vox"
ait, non 'ferrea'.
</div>
<div type="verse" n="44">
<hi rend="small-caps">primi lege litoris oram</hi> 'lege' nauticus sermo, qui nunc
et ad navigium et ad lectionem potest referri; nam hoc dicit: faveto
principio vel humilitati carminis mei.
</div>
<div type="verse" n="45">
<hi rend="small-caps">in manibvs terrae</hi> in facili, in promptu est terrarum
descriptio: quod Graeci πρόχειρον dicunt. <hi rend="small-caps">non hic te carmine
ficto atqve p. a. et l. e. t.</hi> id est simpliciter universa describam
nec, ut in Aeneide, aliquibus figmentis aut ullis utar ambagibus.
'longa' autem 'exorsa' dicit prooemia longe repetita, quae
constat esse vitiosa.
</div>
<div type="verse" n="47">
<hi rend="small-caps">sponte sva qvae se t. i. l. a.</hi> ad illud, quod omiserat,
redit et exsequitur qualitatem trium generum, quae supra memoraverat,
arborum scilicet sponte natarum, procreatarum ex semine et
earum, quae de radicibus pullulant.
</div>
<div type="verse" n="48">
<hi rend="small-caps">infecvnda qvidem</hi> fructu carentia. et per transitum rem
physicam tetigit: nam semen esum salicis dicitur infecunditatem
mulieribus gignere, et supra ait "et glauca canentia fronde
salicta". <hi rend="small-caps">laeta et fortia</hi> quasi hoc in ipsis genus est fecunditatis.
</div>
<div type="verse" n="49">
<hi rend="small-caps">qvippe solo natvra svbest</hi> quia, ut supra diximus,
naturaliter rerum omnium mater est terra et universa intra se continet
semina: hinc est 'quippe solo natura subest'. nam natura
dicta est ab eo, quod nasci aliquid faciat. mire autem ait 'subest',
id est inest latenter; nam non apparet: unde Epicurei dicunt nihil
esse, quod non habeat originem sui; nam hoc est "gigni de nihilo
nihilum: in nihilum nil posse reverti".
</div>
<div type="verse" n="50">
<hi rend="small-caps">scrobibvs</hi> nos 'scrobes' genere dicimus masculino, licet
Lucanus dixerit contra artem "exigua posuit scrobe".
</div>
<div type="verse" n="51">
<hi rend="small-caps">silvestrem animvm</hi> naturalem asperitatem et infecunditatem.
</div>
<div type="verse" n="52">
<hi rend="small-caps">voces artes</hi> fecunditates ex arte venientes.
</div>
<div type="verse" n="54">
<hi rend="small-caps">hoc faciet</hi> erit fecunda, si fuerit inde translata.
</div>
<div type="verse" n="56">
<hi rend="small-caps">ferentem</hi> quae ferre potest, si ei umbra non noceat.
</div>
<div type="verse" n="57">
<seg type="Danielis" rend="italic"><hi rend="small-caps">iam qvae seminibvs iactis</hi> 'iam' particula hic pro 'praeterea'
ponitur et tempus significat, ut "iam tempus agi res".</seg>
</div>
<div type="verse" n="59">
<hi rend="small-caps">pomaqve degenerant</hi> modo 'degenerant' vertuntur in
peius; alias in melius. 'poma' autem arborum ex semine procreatarum
dicit, quas constat, nisi translatae aut insitae fuerint, non
respondere qualitati seminis sui.
</div>
<div type="verse" n="60">
<hi rend="small-caps">fert vva racemos</hi> uvam pro vite posuit, id est fructum
pro arbore. sane racemus botryonis est pars, et botryo graecum
est. et sic hic uvam pro vite posuit, sicut Horatius pro vino: nam
ait "Caecubum et prelo domitam Caleno tu bibes uvam".
</div>
<div type="verse" n="62">
<hi rend="small-caps">in svlcvm</hi> in ordinem componendae, aut certe arandae.
<hi rend="small-caps">mvlta mercede</hi> multo labore: a sequenti quod praecedit intellege.
</div>
<div type="verse" n="63">
<hi rend="small-caps">sed trvncis oleae melivs</hi> quia supra ait "truditur
e sicco radix oleagina ligno". et iam redit ad eos modos,
quos invenit industria. dicendo autem 'melius' ostendit etiam alias
arbores ex truncis posse procreari. sane olea est arbor ipsa, unde
derivatio est oleum; oliva vero fructus ipse, unde olivum dicitur.
legimus tamen olivam et de arbore, ut "incumbens tereti Damon
sic coepit olivae".
</div>
<div type="verse" n="64">
<hi rend="small-caps">solido paphiae de robore myrtvs</hi> sicut et olea. 'Paphiae'
autem Veneriae, a Papho insula, in qua Venus colitur.
huic autem myrtus consecrata est, vel quod haec arbor gaudet litoribus
et Venus de mari dicitur procreata, vel quod, ut medicorum
indicant libri, haec arbor apta est mulierum necessitatibus
plurimis.
</div>
<div type="verse" n="65">
<hi rend="small-caps">plantis et dvrae coryli nascvntvr</hi> duras dixit non ad
lignum, sed ad fetum ipsarum referens. alii 'edurae' legunt, quasi
non durae, ut paulo post "enodes trunci", id est sine nodis,
ut 'e' modo minuentis, non augentis habeat significationem. sane
coryli proprie dicuntur: nam abellanae ab Abellino Campaniae oppido,
ubi abundant, nominatae sunt.
</div>
<div type="verse" n="66">
<hi rend="small-caps">hercvleaeqve a. v. c.</hi> ipse alibi "Herculea bicolor cum
populus umbra". <seg type="Danielis" rend="italic">et aliter: quia Hercules, cum ab inferis rediret,
hanc primus arborem dicitur contemplatus esse et se inde coronasse,
conveniente colore arboris illi eventui, quo a tenebris in lucem commeavit.</seg>
</div>
<div type="verse" n="67">
<hi rend="small-caps">chaonii patris</hi> Iovis Epirotici. <hi rend="small-caps">ardva palma</hi> aut alta,
aut ad quam difficile pervenitur.
</div>
<div type="verse" n="68">
<hi rend="small-caps">casvs abies visvra marinos</hi> est enim abietis species apta
navibus, quam sappinum vulgo vocant.
</div>
<div type="verse" n="69">
<hi rend="small-caps">fetv nvcis arbvtvs horrida</hi> versus dactylicus: nam male
quidam 'horrens' legunt. 'horrida' autem hispida. et iam transit
ad insitionem, quae duplex est: nam aut insitio dicitur, cum, fisso
trunco, surculus fecundae arboris sterili inseritur, aut oculorum inpositio,
cum, inciso cortice, libro alienae arboris germen inserimus.
</div>
<div type="verse" n="70">
<hi rend="small-caps">steriles platani malos gessere v.</hi> dicit quid in quam
arborem debeamus inserere: in arbuto nucem, in platano malum,
in fago castaneam, in orno pirum. sed 'castaneae fagos' eget expositione;
non enim in castanea fertili infecunda fagus inseritur:
unde aut hypallage est, ut 'castaneae fagos' sit pro 'fagi castaneas';
aut est mutanda distinctio, ut sit 'et steriles platani malos
gessere valentes castaneae', — id est infecundae arbores platani
fortes ramos castaneae portaverunt — 'fagos ornusque incanuit
albo flore piri': secundum quam distinctionem 'fagos', licet brevis
sit 'gos', finalitatis tamen ratione producitur; 'fagos' enim incipit
graecus esse nominativus singularis, non pluralis noster accusativus.
alii neutrum probant et ita accipiunt 'castaneae fagos, piri flore
ornus incanuit', ut similiter 'fagos' nominativus sit graecus. <seg type="Danielis" rend="italic">et
aliter: alii legunt 'et steriles platani malos', ut subintellegas 'inserit'.
si ita legendum erit, in sequenti sensu hypallage est, ut sit 'valentes
fagi gessere castaneas'.</seg>
</div>
<div type="verse" n="73">
<hi rend="small-caps">nec modvs inserere atqve o. i. s.</hi> aut non est simplex
et fortuita ratio, sed ea quae ingenti labore colligitur; aut hoc
dicit: non est idem inserere, quod et oculos inponere, quarum rerum
discretionem hoc loco commemorat, sicut nos diximus supra.
</div>
<div type="verse" n="74">
<hi rend="small-caps">trvdvnt</hi> propellunt, eiciunt.
</div>
<div type="verse" n="75">
<hi rend="small-caps">tenves tvnicas</hi> id est interiores arborum libros. &lt;<seg type="Danielis" rend="italic"><hi rend="small-caps">angvstvs in ipso fit nodo sinvs</hi>
sinum&gt; dicit fieri debere.</seg>
</div>
<div type="verse" n="76">
<hi rend="small-caps">hvc inclvdvnt</hi> quia ait 'aliena ex arbore' et est mutatio,
ideo non ait 'hic includunt': sic Cicero "includuntur in carcerem
condemnati, utique qui illuc fuerant aliunde deducti".
</div>
<div type="verse" n="77">
<hi rend="small-caps">inolescere</hi> <seg type="Danielis" rend="italic">inhaerere,</seg> concrescere, συνφύειν.
</div>
<div type="verse" n="78">
<seg type="Danielis" rend="italic"><hi rend="small-caps">avt rvrsvm innodes resecantvr</hi> 'rursum' non habet hic
significationem iterandi, sed abundat.</seg>
</div>
<div type="verse" n="80">
<seg type="Danielis" rend="italic"><hi rend="small-caps">plantae immittvntvr</hi> plantis abutitur pro surculis.</seg>
</div>
<div type="verse" n="82">
<hi rend="small-caps">miratastqve novas frondes et n. s. p.</hi> ingens phantasia.
sane 'miratastque' legendum est, ut stet versus.
</div>
<div type="verse" n="83">
<hi rend="small-caps">praeterea genvs havd vnvm</hi> docet nunc etiam in singulis
arborum speciebus esse aliquam varietatem.
</div>
<div type="verse" n="84">
<hi rend="small-caps">lotoqve</hi> Lotos nympha quaedam fuit. quam cum amatam
Priapus persequeretur, illa deorum miseratione in arborem versa
est, quae vulgo faba Syriaca dicitur.
</div>
<div type="verse" n="85">
<hi rend="small-caps">vnam in faciem</hi> in eandem similitudinem.
</div>
<div type="verse" n="86">
<hi rend="small-caps">orchades</hi> a graeca etymologia, sed obscena, id est a
testiculis. <hi rend="small-caps">radii</hi> olivae a longinquitate nominatae. <hi rend="small-caps">amara
pavsia baca</hi> oliva a paviendo dicta, id est tundendo; aliter enim
ex se oleum non facit. 'amara' autem 'baca' viridi, ut "atque
apio crines ornatus amaro"; nam de pausia viride oleum fit:
unde contra dulce dicitur non viride.
</div>
<div type="verse" n="87">
<hi rend="small-caps">pomaqve</hi> subaudis a superioribus 'non unam nascuntur in
faciem'. <hi rend="small-caps">alcinoi silvae</hi> pomiferae arbores: nam Alcinous, rex
Phaeacum, fuit diligens cultor hortorum, unde per eius silvas arbores
pomiferas intellegimus: de quo Homerus ait, quod haberet
μῆλον δ' ἐπὶ μῆλον. <seg type="Danielis" rend="italic">et aliter: Alcinous rex Phaeacum fuit, cuius
hortos Homerus nobilitavit.</seg>
</div>
<div type="verse" n="88">
<hi rend="small-caps">crvstvmiis</hi> <seg type="Danielis" rend="italic">pro 'Crustuminis'.</seg> Crustumia sunt pira ex
parte rubentia, ab oppido Crustumio nominata. <hi rend="small-caps">syriisqve</hi> <seg type="Danielis" rend="italic">pro
'Syriaticis', id est</seg> nigris. <hi rend="small-caps">gravibvs volemis</hi> magnis: nam et
volema ab eo, quod manum impleant, dicta sunt, unde et 'involare'
dicimus. <seg type="Danielis" rend="italic">*volema autem Gallica lingua bona et grandia dicuntur.*</seg>
</div>
<div type="verse" n="89">
<hi rend="small-caps">non eadem arboribvs p. v. n.</hi> id est vites quoque diversae
sunt. 'nostris' autem Italis. et bene 'pendet' <seg type="Danielis" rend="italic">dixit</seg>; nulla
enim vitis in Italia est <seg type="Danielis" rend="italic">in arboribus posita</seg>, quae non pendeat.
</div>
<div type="verse" n="90">
<hi rend="small-caps">methymnaeo carpit d. p. l.</hi> Lesbos insula est <seg type="Danielis" rend="italic">in Aegaeo
mari</seg>, cuius civitas est Methymna, habens pretiosissimum vinum.
</div>
<div type="verse" n="91">
<hi rend="small-caps">thasiae vites</hi> a Thaso insula nominatae. <hi rend="small-caps">mareotides
albae</hi> Aegyptiae; Mareotis enim pars est Aegypti. et dicendo
albas ostendit esse etiam purpureas vel alterius coloris.
</div>
<div type="verse" n="92">
<hi rend="small-caps">pingvibvs hae t. h. l. i.</hi> pinguibus Thasiae, levioribus
Mareotides: nam ordinem positum sequimur, cum aperte aliquid
non commemoratur.
</div>
<div type="verse" n="93">
<hi rend="small-caps">passo psithia vtilior</hi> bene 'utilior', ut ostendat etiam
de alia uva posse passum fieri, sed melius de psithia. passum
autem dicitur a patiendo; nam decoquitur mustum et inde fit passum.
hinc defrutum dictum est, quod defraudatur et quasi fraudem
patitur. <hi rend="small-caps">tenvisqve lageos</hi> quae latine leporaria dicitur. 'tenuis'
autem penetrabilis, quae cito descendit ad venas.
</div>
<div type="verse" n="94">
<hi rend="small-caps">temptatvra pedes olim v. q. l.</hi> Terentius "neque pes
neque mens suum officium facit". 'olim' autem adverbium est
cuiuslibet temporis.
</div>
<div type="verse" n="95">
<hi rend="small-caps">pvrpvreae</hi> purpurei coloris: <hi rend="small-caps">preciaeqve</hi> hae cito maturescunt:
unde et preciae dictae sunt, quasi praecoquae, quod ante
alias coquantur. <hi rend="small-caps">qvo te carmine dicam raetica</hi> hanc uvam
Cato praecipue laudat in libris, quos scripsit ad filium; contra Catullus
eam vituperat et dicit nulli rei esse aptam, miraturque cur
eam laudaverit Cato. sciens ergo utrumque Vergilius medium tenuit,
dicens 'quo te carmine dicam Raetica'?
</div>
<div type="verse" n="96">
<hi rend="small-caps">nec cellis ideo contende falernis</hi> licet sis a Catone
laudata, tamen vino te Campano praeferre non debes. 'cellis' autem
apothecis dicit; nam cellas vinarias dicimus. et Falernus mons
Campaniae est, in quo optima vina nascuntur.
</div>
<div type="verse" n="97">
<hi rend="small-caps">svnt et aminneae vites firmissima vina</hi> aminneum vinum
dictum est quasi sine minio, id est rubore; nam album est.
sane aminneum dici versus probat, qui stare non potest, si amineum
dixerimus. <seg type="Danielis" rend="italic">et aliter: Amineos Aristoteles in politiis hoc scribit
Thessalos fuisse, qui suae regionis vites in Italiam transtulerint, atque
illis inde nomen inpositum.</seg>
</div>
<div type="verse" n="98">
<hi rend="small-caps">tmolivs adsvrgit qvibvs et rex ipse phanaevs</hi> duplex
est hoc loco expositio. nam alii volunt sine vitio in subauditione
esse posita quae aperte dicere non possumus, ut sit 'quibus vinis
assurgit', id est cedit, 'vinus Tmolius et Phanaeus': quod si aperte
dicatur, est utrumque vitiosum — tamen 'vinus' de Graeco traxit,
nam οἶνος dicunt. pleraque autem subaudiri, quae aperte non possumus
dicere, et ipse alibi docet, dicens de Allecto "nec dextrae
erranti deus afuit", et Sallustius, qui ait "quis a Sertorio triplices
insidiae per idoneos saltus positae erant: prima" et
subaudiendum reliquit 'insidia', quod penitus dicere non possumus.
alii autem ad superiora referunt, ut 'quibus' non ad vina referamus,
sed ad vites, ut sit 'quibus vitibus cedit Tmolius et Phanaeus,
montes vitibus consiti': et est figura, qualis illa in Aeneide
"me puer Ascanius capitisque iniuria cari, quem regno
Hesperiae fraudo", scilicet Ascanium, non quem caput. et Tmolius
mons est Ciliciae, Phanaeus mons in promuntorio Chii, dictus
a Phanaeo rege. ut autem 'assurgit' cedit sit, tractum est a sedentibus,
qui in honorem alicuius surgere consueverunt. <hi rend="small-caps">rex
ipse phanaevs</hi> de Lucilio hoc tractum est, qui ait Χῖός τε δυνάστης,
id est οἶνος.
</div>
<div type="verse" n="99">
<hi rend="small-caps">argitisqve minor</hi> quantum ad solam pertinet speciem.
</div>
<div type="verse" n="101">
<hi rend="small-caps">dis et mensis accepta secvndis</hi> grata et sacrificiis et
mensis secundis, pomorum scilicet. <seg type="Danielis" rend="italic">et aliter 'dis secundis' intellegitur,
hoc est propitiis, aliter 'mensis &lt;secundis&gt;', quae post inferuntur: per
quas significat et esui et potui bona.</seg>
</div>
<div type="verse" n="102">
<hi rend="small-caps">bvmaste</hi> uva in mammae bovis similitudinem.
</div>
<div type="verse" n="103">
<hi rend="small-caps">sed neqve qvam mvltae species nec n. q. s.</hi> scit apud
diversos lecta esse innumerabilia vitium genera: quibus offensus
ait, colligere tanta vitium genera nec utile est nec possibile. qui
enim conatur universa cognoscere, debet etiam inpossibilia scire,
ut est harenarum vel fluctuum numerus.
</div>
<div type="verse" n="104">
<seg type="Danielis" rend="italic"><hi rend="small-caps">refert</hi> aut interest, aut prodest.</seg>
</div>
<div type="verse" n="105">
<seg type="Danielis" rend="italic"><hi rend="small-caps">libyci</hi> ipse alibi "litus harenosum Libyae" dixit.</seg>
</div>
<div type="verse" n="109">
<hi rend="small-caps">nec vero terrae ferre o. o. p.</hi> aut generale est, sicut
ait in primo "et quid quaeque ferat regio": aut ad superiora
pertinet, ut talis sit sensus: non prodest nosse cuncta vitium
genera; nec enim omnia procreantur in omnibus terris.
</div>
<div type="verse" n="110">
<hi rend="small-caps">crassis palvdibvs</hi> lutosis naturaliter.
</div>
<div type="verse" n="112">
<hi rend="small-caps">litora myrtetis laetissima</hi> locum posuit pro ipsis arboribus,
sicut salictum pro salicibus: nam myrtetum est locus,
arbor ipsa myrtus vocatur. <hi rend="small-caps">deniqve apertos b. a. c.</hi> hinc est,
quod vites amant montium laxiora.
</div>
<div type="verse" n="114">
<hi rend="small-caps">aspice et extremis d. c. o.</hi> intuere etiam extremum
orbem cum suis cultoribus domitum: nam subaudimus 'cum'. et
per transitum maiestatem Romani laudat imperii.
</div>
<div type="verse" n="115">
<hi rend="small-caps">eoasqve domos arabvm</hi> Arabia, Panchaia, Sabaeorum
gens eadem est, apud quam tus nascitur, ut "solis est turea
virga Sabaeis", item "totaque turiferis Panchaia pinguis
harenis", Plautus "Arabico ture". <hi rend="small-caps">pictosqve gelonos</hi>
stigmata habentes: populi Scythiae, ut "pictique Agathyrsi".
</div>
<div type="verse" n="116">
<hi rend="small-caps">patriae</hi> regiones, ut "Italiam quaero patriam". <hi rend="small-caps">sola
india nigrvm f. h.</hi> atqui et in Aegypto nascitur; sed Indiam omnem
plagam Aethiopiae accipiamus. sane et 'haec hebenus' et 'hoc
hebenum' dicitur. hic neutro usus est, Lucanus vero ait
"hebenus Mareotica vastos non operit postes". hebenus autem
arbor est, quae caesa durescit in lapidem.
</div>
<div type="verse" n="119">
<hi rend="small-caps">balsamaqve</hi> 'que' vacat, ut "dixitque et proelia voce
diremit". sane balsamum est arbor ipsa, opobalsamum sucus collectus
ex arbore — nam ὀπός dicitur sucus — , xylobalsamum lignum
ipsius arboris. probatio autem opobalsami, ut dicit Plinius, haec
est, si contra solem feratur et corruptum non sit, manum ferentis
exurit. <hi rend="small-caps">semper frondentis acanthi</hi> arbor in Aegypto, semper
frondens, ut oliva, laurus; acanthos dicta, quia spinis est plena.
abundat hac etiam Cercina insula.
</div>
<div type="verse" n="121">
<hi rend="small-caps">velleraqve vt foliis d. t. s.</hi> apud Aethiopiam, Indos
et Seras sunt quidam in arboribus vermes et bombyces appellantur,
qui in aranearum morem tenuissima fila deducunt, unde est sericum:
nam lanam arboream non possumus accipere, quae ubique
procreatur. <hi rend="small-caps">depectant</hi> decerpant; sed alii 'depectat' legunt:
quod si est, 'Seres' posuit pro 'Ser', sicut 'trabes' pro 'trabs'. sic
Lucanus "sub iuga iam Seres, iam barbarus isset
Araxes".
</div>
<div type="verse" n="122">
<seg type="Danielis" rend="italic"><hi rend="small-caps">gerit</hi> pro 'habet', ut alibi "virginis os habitumque gerens"</seg>.
<hi rend="small-caps">oceano propior gerit india l.</hi> haec enim habet arbores
magnas, quae est iuxta Oceanum: hinc est 'extremi sinus orbis'.
</div>
<div type="verse" n="123">
<seg type="Danielis" rend="italic"><hi rend="small-caps">vbi aera</hi> 'aera arboris' nunc pro cacumine: aut aerem eum
dicit, qui circa cacumen est.</seg>
</div>
<div type="verse" n="125">
<hi rend="small-caps">non tarda</hi> id est strenuissima: nam litotes figura est.
</div>
<div type="verse" n="126">
<hi rend="small-caps">media fert tristes svcos</hi> 'di' sine sibilo proferenda
est: graecum enim nomen est, et Media provincia est. <hi rend="small-caps">tristes</hi>
<hi rend="small-caps">svcos</hi> amaros, ut "tristisque lupini". <hi rend="small-caps">tardvmqve saporem
f. m.</hi> apud Medos nascitur quaedam arbor, ferens mala, quae
medica vocantur: quam per periphrasin ostendit, eius supprimens
nomen. hanc plerique citrum volunt; quod negat Apuleius in libris,
quos de arboribus scripsit, et docet longe aliud esse genus arboris.
'tardum' autem 'saporem' dicit vix intellegibilem, quod illi ad carnem
mediam citri referunt: nam prima et interior facile suum
ostendit saporem. <seg type="Danielis" rend="italic">et aliter: &lt;'tristes'&gt; austeros, amaros. et 'tardum'
gravem aut diu palato inhaerentem.</seg>
</div>
<div type="verse" n="127">
<hi rend="small-caps">felicis mali</hi> secundum eos, qui dicunt citrum, fecundi:
nam haec arbor, id est citri, omni paene tempore plena est pomis,
quae in ea partim matura, partim acerba, partim adhuc in flore
sunt posita. aut certe 'felicis' salubris: nulla enim efficacior res
est ad venena pellenda. <seg type="Danielis" rend="italic"><hi rend="small-caps">*felicis mali</hi> fertilis, fecundi: aut quod
a morte revocet.*</seg>
</div>
<div type="verse" n="128">
<hi rend="small-caps">saevae novercae</hi> aut hae quae saevae sunt: aut epitheton
est omnium novercarum.
</div>
<div type="verse" n="129">
<hi rend="small-caps">non innoxia v.</hi> litotes, id est nocentissima. et est augmentum,
quasi parum putent venena miscere, nisi etiam magicos
cantus addiderint.
</div>
<div type="verse" n="130">
<hi rend="small-caps">membris agit atra venena</hi> radices, nuces, lupini, citrum,
apium prosunt contra futurum, non contra, iam acceptum
venenum: unde etiam ante ullas alias epulas haec solebant mensis
apponere. apparet ergo non eum de citro loqui, cum dicit 'membris
agit atra venena' iam data.
</div>
<div type="verse" n="131">
<hi rend="small-caps">faciemqve simillima lavro</hi> figura Ciceronis, qui ait in
Caesarianis "sed simillimum deo iudico". sane etiam haec probant
citrum non esse: nam citri arbor et multum non potest crescere,
et multo habet folia maiora quam laurus.
</div>
<div type="verse" n="132">
<hi rend="small-caps">alivm late i. o.</hi> et infinitum emittit suum odorem, et
alium.
</div>
<div type="verse" n="134">
<hi rend="small-caps">flos ad prima tenax</hi> prime, maxime. et est nomen pro
adverbio, sicut "et pede terram crebra ferit" pro
'crebro'. <hi rend="small-caps">animas </hi>δύσπνοιαν, id est pulmonis vitiosum anhelitum,
quod exprimit subdens 'senibus medicantur anhelis'. <hi rend="small-caps">olentia
ora</hi> putentia, id est δυσωδίαν oris. notandum sane, uni tantum
arbori incubuisse Vergilium et expressisse ubi sit, qualis sit, cuius
potestatis sit, sicut in quarto de herba amello: quod qui
de arboribus aut herbis dicunt in omnibus exsequuntur. <seg type="Danielis" rend="italic">*et aliter:
'olentia' et ad animas est referendum, et subaudiendum 'male olentia':
sic Plautus in milite glorioso "tum in Apulis non sum
natus, non sum animula". 'anhelis' autem illis, qui anhelant et
deficiunt.*</seg>
</div>
<div type="verse" n="136">
<hi rend="small-caps">sed neqve medorvm silvae</hi> iam incipit laus Italiae,
quam exsequitur secundum praecepta rhetorica: nam dicit eam et
habere bona omnia et carere malis universis.
</div>
<div type="verse" n="137">
<hi rend="small-caps">ganges</hi> Indiae fluvius, per quem provincia significatur.
<hi rend="small-caps">hermvs</hi> Lydiae fluvius, harenas aureas trahens.
</div>
<div type="verse" n="138">
<hi rend="small-caps">lavdibvs italiae certent</hi> figurate: nam 'certo tecum'
dicimus. <hi rend="small-caps">bactra</hi> regio iuxta Assyrios: unde et populi Bactriani.
</div>
<div type="verse" n="139">
<hi rend="small-caps">panchaia</hi> Arabia, ut diximus supra. <seg type="Danielis" rend="italic"><hi rend="small-caps">panchaia</hi>
regio Arabiae, ubi et templum Triphylii Iovis: ipse alibi
"Panchaeis adolescunt ignibus arae".</seg>
</div>
<div type="verse" n="140">
<hi rend="small-caps">non tavri spirantes n. i. i. s. i. d. h.</hi> quales fuerunt
in Colchide, civitate Scythiae: nam hoc habet fabula. Iason Colchos
profectus ad tollendum vellus aurem, quod dicaverat Marti
Phryxus, Medeae auxilio et pervigilem draconem occidit et eius
dentes sevit, iunctis tauris ignem efflantibus: unde nati armati sunt,
qui primum fecerunt impetum in Iasonem frustra, postea mutuis
se vulneribus conciderunt. has autem ei condiciones Aeetes rex
proposuerat, cui Apollo responderat, tam diu eum fuisse regnaturum,
quam diu illud vellus fuisset in templo. <seg type="Danielis" rend="italic">et aliter: ut factum
est in Colchide. et hic est hydrus, quem Cadmus in Boeotia occidisse
fertur, cuius dentes ipse partim ibidem sevit, partim Aeetes in Colchide,
ex quibus utrique seges armatorum hominum nata est. tauri autem
hi sunt, quos ignem flantes Aeetae imperio Iason iunxit, unguento
usus, quod ei Medea dederat.</seg>
</div>
<div type="verse" n="142">
<hi rend="small-caps">virvm seges horrvit</hi> non placuit. 'seges' autem, quia
de semine.
</div>
<div type="verse" n="143">
<hi rend="small-caps">gravidae frvges</hi> largae, abundantes. <hi rend="small-caps">massicvs vmor</hi>
vinum Campanum, a Massico, monte Campaniae. <seg type="Danielis" rend="italic"><hi rend="small-caps">hvmor</hi> vinum
a montibus Falernis, qui Massici dicuntur.</seg>
</div>
<div type="verse" n="146">
<hi rend="small-caps">hinc albi clitvmne greges</hi> vocativus est 'Clitumne'.
Clitumnus autem fluvius est in Mevania, quae pars est Vmbriae,
partis Tusciae: de quo fluvio, ut dicit Plinius in historia naturali,
animalia quae potaverint, albos creant. <seg type="Danielis" rend="italic"><hi rend="small-caps">clitvmne</hi> Clitumnus
amnis est Vmbriam a Tuscia dividens. significat autem boves Mevanienses,
qui sunt albi. alii sic: Clitumnus et deus et lacus in finibus
Spoletinorum, ex quo bibentia pecora alba fiunt.</seg> <hi rend="small-caps">maxima tavrvs
victima</hi> quia triumphantes de albis tauris sacrificabant.
</div>
<div type="verse" n="147">
<hi rend="small-caps">perfvsi flvmine</hi> 'flumine' fluento. 'perfusi' autem tauri,
qui ante triumphantes usque ad templa ducebantur: aut certe 'perfusi
greges' intellegamus, quod ad equos triumphales potest referri.
</div>
<div type="verse" n="148">
<hi rend="small-caps">dvxere trivmphos</hi> si equi, duxerunt, <seg type="Danielis" rend="italic">id est minavere
ante se, quod †admodum enim militum victoria equis reputatur; ergo
dum milites ducebant captivos et triumphos, ita et equi eorum</seg>: si boves
deduxerunt.
</div>
<div type="verse" n="149">
<hi rend="small-caps">hic ver adsidvvm</hi> verna temperies; nam ver adsiduum
esse non potest: <seg type="Danielis" rend="italic">seu longum: Horatius "ver ubi longum tepidasque
praebet Iuppiter umbras"</seg>.
</div>
<div type="verse" n="150">
<hi rend="small-caps">bis gravidae p.</hi> verum est: inde enim in bucolicis est
"lac mihi non aestate novum, non frigore defit".
<hi rend="small-caps">bis pomis v. a.</hi> biferae sunt arbores.
</div>
<div type="verse" n="151">
<hi rend="small-caps">rabidae tigres absvnt</hi> malum Armeniae. <hi rend="small-caps">saeva
leonvm semina</hi> malum Libyae. 'semina' autem genera, et est Lucretii
sermo; nam quod ait 'saeva' aut cruenta accipimus: aut re
vera 'saeva semina'; ut enim dicit Plinius, animalia haec, quae
sunt cum acutis unguibus, frequenter parere non possunt; vitiantur
enim intrinsecus se moventibus pullis.
</div>
<div type="verse" n="152">
<hi rend="small-caps">nec miseros fallvnt aconita legentes</hi> mira arte
usus est, ut excusaret rem, quam negare non potuit; nam aconita
nascuntur in Italia: sed non ea obesse dicit, quia sunt omnibus
nota. haec autem herba nata dicitur de spumis Cerberi, quo tempore
eum Hercules ab inferis traxit. quae quia in saxis et cotibus
nascitur, aconitum dicitur ἀπὸ τῆς ἀκόνης, id est a cote: et dicimus
τὸ ἀκόνιτον καὶ τὰ ἀκόνιτα.
</div>
<div type="verse" n="153">
<hi rend="small-caps">neqve tanto sqvamevs in spiram t. s. c. a.</hi> sunt quidem
serpentes in Italia, sed non tales, quales in Aegypto aut in
Africa. 'in spiram' autem in collectionem volubilitatis: quod est
a funibus tractum.
</div>
<div type="verse" n="155">
<hi rend="small-caps">adde tot egregias vrbes</hi> laudat Italiam a civitatibus,
quas et plures habet et maximas et oportunissime collocatas.
</div>
<div type="verse" n="157">
<hi rend="small-caps">flvminaqve antiqvos s. l. m.</hi> quod laudat etiam Cicero
in libris de re publica. <seg type="Danielis" rend="italic">et aliter: 'subter' pro 'sub'; 'sub'
autem 'apud' significat.</seg>
</div>
<div type="verse" n="158">
<hi rend="small-caps">an mare qvod svpra</hi> id est Adriaticum. <hi rend="small-caps">allvit
infra</hi> id est Tyrrhenum.
</div>
<div type="verse" n="159">
<hi rend="small-caps">te lari maxime</hi> Larius lacus est vicinus Alpibus, qui
iuxta Catonem in originibus, per <hi rend="small-caps">lx</hi> tenditur milia. et 'Larius'
'Lari' facit, sicut 'Iulius' 'Iuli', 'Mercurius' 'Mercuri'. <seg type="Danielis" rend="italic">et aliter:
Larius lacus in Gallia est cisalpina, non amplius centum viginti stadiorum
circuitu patens; Benacus in eadem regione mille et ducentorum.</seg>
</div>
<div type="verse" n="160">
<hi rend="small-caps">flvctibvs et fremitv adsvrgens benace marino</hi> Benacus
lacus est Italiae, qui magnitudine sui tempestates imitatur
marinas. 'adsurgens' autem vocativus est casus 'memorem et te,
o Benace adsurgens', id est tumescens fremitu marino: aut certe
sit antiptosis pro 'adsurgentem'. <seg type="Danielis" rend="italic">et 'assurgens' hic pro 'assurgentem';
pendet enim ex verbo 'memorem'.</seg>
</div>
<div type="verse" n="161">
<hi rend="small-caps">an memorem portvs lvcrinoqve addita clavstra</hi> in
Baiano sinu Campaniae contra Puteolanam civitatem lacus sunt
duo, Avernus et Lucrinus, qui olim propter copiam piscium vectigalia
magna praestabant. sed cum maris impetus plerumque inrumpens
exinde pisces excluderet et redemptores gravia damna paterentur,
supplicaverunt senatui. et profectus C. Iulius Caesar
ductis bracchiis exclusit partem maris, quae antea infesta esse consueverat,
reliquitque breve spatium per Avernum, qua et piscium
copia posset intrare et fluctus non essent molesti: quod opus Iulium
dictum est. sed hic ambitiose undam Iuliam appellavit frementem
contra moles a Iulio oppositas.
</div>
<div type="verse" n="162">
<hi rend="small-caps">indignatvm magnis stridoribvs aeqvor</hi> a solita exclusum
licentia et indignationem suam stridoribus prodens. <seg type="Danielis" rend="italic">et aliter:
Agrippa in secundo vitae suae dicit, excogitasse se, ut ex Lucrino lacu
portum faceret. verum huius &lt;operis&gt; gloria Augusto cessit. 'indignatum'
autem ideo dixit, quia quo tempore in Lucrinum lacum mare inmissum
est, deinde, terra effossa inter ipsum Lucrinum et Avernum,
contigit, ut duo lacus miscerentur, [et] tanta tempestas orta est, ut prodigii
loco habita sit ac nuntiatum sit, simulacrum Averni sudasse:
propter quod pontifices ibi piacularia sacra fecerunt. 'Iulia' autem
'unda' significat portum Puteolanum. <hi rend="small-caps">tyrrhenvsqve fretis inmittitvr aestvs avernis</hi>
ideo dixit, quoniam per Lucrinum mare Tyrrhenum
influit in Avernum. <hi rend="small-caps">ivlia vnda</hi> per prolepsin positum est,
ut loca prius laudet, quam illum, qui ea fecit, ut laudes inveniant
auctorem, id est Augustum.</seg>
</div>
<div type="verse" n="166">
<hi rend="small-caps">avro plvrima flvxit</hi> copiosior fuit in rem pretiosiorem.
</div>
<div type="verse" n="168">
<hi rend="small-caps">adsvetvmqve malo ligvrem</hi> id est labori, &lt;<seg type="Danielis" rend="italic">cum&gt; inculta
Alpium extrema possederit: 'assuetum' ergo nunc contentum, sic alibi
"parvoque assueta iuventus"</seg>. <hi rend="small-caps">volscosqve vervtos</hi> Italiae populi
sunt. <seg type="Danielis" rend="italic">et aliter: 'malo' pro labore, sicut e contrario laborem pro
malo solet ponere, ut ibi "ille dies primus leti primusque malorum
causa fuit". et 'Vulscos verutos' quod verutis pugnent. hi sunt
autem qui olim Ausones dicebantur. de Sabellis Varro in <hi rend="small-caps">age modo</hi>
sic ait "terra culturae causa attributa olim particulatim hominibus,
ut Etruria Tuscis, Samnium Sabellis".</seg>
</div>
<div type="verse" n="169">
<hi rend="small-caps">extvlit haec decios</hi> <seg type="Danielis" rend="italic">'extulit' est</seg> creavit. Decii autem
duo fuerunt, quorum unus bello Italico, alter Gallico se pro re
publica devovere. <hi rend="small-caps">marios</hi> Marii multi fuerunt: quorum unus fuit
septies consul. <hi rend="small-caps">camillos</hi> abusive: nam unus fuit, qui a Gallis
sublata signa revocavit.
</div>
<div type="verse" n="170">
<hi rend="small-caps">scipiadas</hi> pro Scipionibus, ut "ducit Amazonidum" pro
'Amazonum'. Scipiones autem duo fuerunt, avus et nepos: quorum
unus leges victae Karthagini inposuit, alter eandem diruit. haec
autem omnia plenius in sexto memoravimus.
</div>
<div type="verse" n="172">
<hi rend="small-caps">inbellem avertis</hi> id est avertendo reddis inbellem. <seg type="Danielis" rend="italic">et
aliter: avertis et inbellem facis. an 'inbellem' victum iam, nec bellantem?
ceterum quid grande, si inbellem avertis?</seg> <hi rend="small-caps">romanis</hi> autem
<hi rend="small-caps">arcibvs</hi> a Romanis urbibus, a Romano imperio. <seg type="Danielis" rend="italic">†subfacta ut fertilitatem
habentia rora.</seg>
</div>
<div type="verse" n="174">
<hi rend="small-caps">magna virvm</hi> virorum fortium. et iam concludit, laudans
a viris, a fertilitate rerum, a Saturni imperio. <hi rend="small-caps">tibi ingredior</hi>
in tuam utilitatem scribo carmen georgicum. 'antiquae' autem
'laudis' vel magnae, vel quod apud maiores in ingenti honore fuerat
agricultura.
</div>
<div type="verse" n="176">
<hi rend="small-caps">ascraevm</hi> Hesiodicum: nam Hesiodus de civitate Ascra fuit.
</div>
<div type="verse" n="177">
<hi rend="small-caps">nvnc locvs arvorvm ingeniis</hi> naturis. tempus est, inquit,
naturam agrorum describere. et multi hoc loco culpant Vergilium,
quod in unum coegit quattuor librorum propositionem; nam
et de arvo et de consito et de pascuo et de floreo in isto loco
commemorat: quod ideo non est reprehendendum, quod non ea late
exsequitur, sed capitatim et breviter transit quae latius explanat in
singulis. <hi rend="small-caps">qvae robora cviqve</hi> quae sit uniuscuiusque possibilitas.
</div>
<div type="verse" n="178">
<hi rend="small-caps">qvis color</hi> quae species, quo modo dicimus 'quo colore
ille recitavit': licet breviter sit dicturus etiam de colore terrarum.
</div>
<div type="verse" n="179">
<hi rend="small-caps">difficiles primvm t.</hi> paene steriles, parum creantes.
<hi rend="small-caps">maligni</hi> infecundi, <seg type="Danielis" rend="italic">quia malignum veteres exiguum dicebant, ut ipse
alibi "quale per incertam lunam sub luce maligna est iter in
silvis"</seg>.
</div>
<div type="verse" n="180">
<hi rend="small-caps">tenvis vbi argilla</hi> sine umore, quia est et pinguis.
<hi rend="small-caps">calcvlvs</hi> lapis brevis terrae admixtus, dictus calculus, quod sine
molestia sui brevitate calcetur.
</div>
<div type="verse" n="181">
<hi rend="small-caps">vivacis olivae</hi> diu viventis. hinc supra "tarde
crescentis olivae": res enim diu duratura tarde crescat necesse est.
</div>
<div type="verse" n="182">
<hi rend="small-caps">tractv</hi> plaga, regione. <seg type="Danielis" rend="italic">&lt;*<hi rend="small-caps">tractv s. o. e. p.</hi> id est&gt;
ubi fertilis sit.</seg>
</div>
<div type="verse" n="184">
<hi rend="small-caps">dvlciqve vligine</hi> uligo proprie est naturalis terrae
umor, ex ea numquam recedens. bene autem 'dulci' addidit ad
discretionem amarae. uliginosus ergo ager est semper uvidus; nam
umidus dicitur, qui aliquando siccatur. <seg type="Danielis" rend="italic">et aliter: uligo dicitur naturalis
terrae umor.</seg>
</div>
<div type="verse" n="187">
<hi rend="small-caps">hvc</hi> <seg type="Danielis" rend="italic">pro</seg> 'illuc'.
</div>
<div type="verse" n="188">
<hi rend="small-caps">felicem limvm</hi> terrarum scilicet, id est fertilem: nam
fluminum limus est noxius.
</div>
<div type="verse" n="189">
<hi rend="small-caps">et filicem cvrvis invisam p. a.</hi> radices enim eius sibi
in vicem sunt nexae et avulsae renascuntur.
</div>
<div type="verse" n="190">
<hi rend="small-caps">olim</hi> quovis tempore.
</div>
<div type="verse" n="192">
<hi rend="small-caps">pateris et avro</hi> pateris aureis: ἓν διὰ δυοῖν, ut "molemque
et montes".
</div>
<div type="verse" n="193">
<hi rend="small-caps">pingvis tyrrhenvs</hi> victimarum scilicet carnibus: <seg type="Danielis" rend="italic">*Plautus
in Aulularia "tibi dabitur pinguior tibicina", quae
propter assidua sacrificia pinguescit.*</seg> <hi rend="small-caps">ebvr</hi> autem tibiarum dicit,
quibus in aurem sacerdotis cani solebat.
</div>
<div type="verse" n="194">
<hi rend="small-caps">lancibvs pandis</hi> aut patulis aut extorum pondere curvatis.
<seg type="Danielis" rend="italic">et aliter: 'reddimus', quia debentur. et 'pandis' cavis, ut ipse
alibi "et pandas ratibus posuere carinas".</seg> <hi rend="small-caps">reddimvs
exta</hi> sacerdotum usus est verbo; reddi enim dicebantur exta, cum
probata et elixa arae superponebantur.
</div>
<div type="verse" n="195">
<seg type="Danielis" rend="italic"><hi rend="small-caps">sin armenta</hi> quare de armentis dicit, cum tertius liber ad
pecudes divisus sit? solvitur sic: varietatis causa, ne uniformis narratio
esset. nunc et 'armenta' non de his dicit, sed de terra, quae
utilis sit armentis. ante enim posuit quae nutriantur, et sic quae nutrit.</seg>
</div>
<div type="verse" n="196">
<hi rend="small-caps">vrentes cvlta capellas</hi> omne enim, quod momorderint,
urunt: unde est "et admorso signata in stirpe
cicatrix".
</div>
<div type="verse" n="197">
<hi rend="small-caps">satvri tarenti</hi> aut fecundi aut quod est iuxta oppidum
Saturum; Tarentum enim et Saturum vicinae sunt sibi Calabriae
civitates: Horatius "me Satureiano vectari rura caballo". <seg type="Danielis" rend="italic">et
aliter: fertilis, quia regio eius herbosa est. alii dicunt agrum, in quo
condita est Tarentus, Saturum vocari.</seg>
</div>
<div type="verse" n="200">
<hi rend="small-caps">liqvidi fontes</hi> puri, sine pestilentia.
</div>
<div type="verse" n="201">
<hi rend="small-caps">et qvantvm longis c. a. d. e. t. g. r. n. r.</hi> ut in Aeneide
diximus, hoc dicit Varro fuisse in Rosulano agro, postquam
Velinus siccatus est lacus: ubi longam perticam magnitudo
superabat herbarum.
</div>
<div type="verse" n="207">
<hi rend="small-caps">avt vnde iratvs</hi> infecunditati diuturnae. <seg type="Danielis" rend="italic">et aliter: quod
tam diu locus cessavit.</seg>
</div>
<div type="verse" n="209">
<hi rend="small-caps">antiqvasqve domos</hi> aut re vera antiquas, aut caras:
Sallustius "tantum antiquitatis curaeque maioribus pro Italica
gente fuit". est autem ecbasis in ista descriptione.
</div>
<div type="verse" n="212">
<hi rend="small-caps">ieivna glarea</hi> sicca et sterilis terra. casia autem et
ros marinus apibus aptae sunt herbae. <seg type="Danielis" rend="italic">et aliter: rorem, quem marinum
vocant, dicit. et est humile virgultum, quod in exilibus agris
nascitur.</seg>
</div>
<div type="verse" n="214">
<hi rend="small-caps">tophvs scaber</hi> lapis asperrimus: unde et scabies dicitur
ab asperitate. <hi rend="small-caps">nigris</hi> nocentibus, <seg type="Danielis" rend="italic">noxiis</seg>.
</div>
<div type="verse" n="215">
<hi rend="small-caps">negant</hi> scilicet Solinus et Nicander, qui de his rebus
scripserunt.
</div>
<div type="verse" n="216">
<seg type="Danielis" rend="italic"><hi rend="small-caps">dvlcem</hi> ordo est 'aeque dulcem', hoc est tam dulcem.</seg>
</div>
<div type="verse" n="217">
<hi rend="small-caps">qvae tenvem exhalat nebvlam</hi> dicit agrum omnium
rerum feracem: quattuor enim genera agrorum imitatur qui solus
potest, quod illi quattuor, sicut sequentia indicant. <hi rend="small-caps">fvmosqve
volvcres</hi> quasi fumos: scilicet ex umore.
</div>
<div type="verse" n="219">
<hi rend="small-caps">svo gramine</hi> naturali scilicet, non coacto.
</div>
<div type="verse" n="220">
<hi rend="small-caps">scabie et s. l. r. f.</hi> proprie: nam rubigo quasi scabies
ferri est.
</div>
<div type="verse" n="224">
<hi rend="small-caps">dives capva</hi> ideo 'dives', quia 'talem arat'. <hi rend="small-caps">vesaevo</hi>
Vesaevus mons est Liguriae, sub Alpibus positus: nam Campaniae
Vesuvius dicitur, pro quo multi Vesaevum positum volunt. <seg type="Danielis" rend="italic">et aliter:
Campaniae mons Vesaevus. et hoc emendavit ipse, quia Nolam posuerat:
nam postea offensus a Nolanis, qui eidem aquam negaverant, 'ora'
pro 'Nola' posuit.</seg>
</div>
<div type="verse" n="225">
<hi rend="small-caps">vacvis clanivs non aeqvvs acerris</hi> Acerrae civitas
est Campaniae, haud longe a Neapoli, quam Clanius praeterfluit
fluvius, cuius frequens inundatio eam exhaurit: unde ait 'vacuis',
id est infrequentibus. <seg type="Danielis" rend="italic">et aliter: Acerrae est civitas Campaniae, ex
parte a Campanis, ex parte a Sidicinis condita. Clanius autem amnis.
hic cum increvit, agros paludes facit, interdum ingressus oppidum recedere
municipes cogit, et ideo vacuae Acerrae. alibi sic: constat Acerranos
ab Hannibale secundo bello Punico captos et necatos, unde ait
vacuas Acerras.</seg>
</div>
<div type="verse" n="227">
<hi rend="small-caps">svpra morem</hi> abundanter, plus aequo. isti autem versus
incomparabiles sunt: tantam habent sine aliqua perissologia repetitionem.
<seg type="Danielis" rend="italic">et aliter: ordo est: si requiras, rara sit, an supra morem
sit densa. et 'supra morem' hic pro 'valde' est positum, hoc est 'supra
modum', 'supra iustum'.</seg>
</div>
<div type="verse" n="229">
<hi rend="small-caps">densa magis cereri</hi> bene addidit 'magis'; nam hoc vult
ostendere, quid ubi melius nascitur: potest enim et frumentum in
rara et vinum in densa, sed non feliciter, nasci.
</div>
<div type="verse" n="230">
<hi rend="small-caps">capies</hi> eliges, ut "aut capere aut captas iam despectare
videntur". <seg type="Danielis" rend="italic">et aliter: id est eliges, ut "nunc terras ordine
longo".</seg>
</div>
<div type="verse" n="231">
<hi rend="small-caps">in solido</hi> ne ager sit concavus.
</div>
<div type="verse" n="234">
<hi rend="small-caps">aptivs vber</hi> aptior ubertas et fertilitas.
</div>
<div type="verse" n="236">
<hi rend="small-caps">cvnctantes</hi> validas, magnas, graves, ut "avidusque refringit
cunctantem".
</div>
<div type="verse" n="237">
<hi rend="small-caps">expecta</hi> proba, ut "et rebus expectata iuventus".
</div>
<div type="verse" n="238">
<seg type="Danielis" rend="italic">&lt;<hi rend="small-caps">salsa avtem tellvs</hi>&gt; <hi rend="small-caps">et qvae perhibetvr amara</hi> hyperbaton,
id est 'salsa tellus tale dabit specimen'. et 'specimen' pro argumento.</seg>
</div>
<div type="verse" n="239">
<hi rend="small-caps">mansvescit arando</hi> dum aratur: alibi de arboribus ita
"exuerint silvestrem animum".
</div>
<div type="verse" n="240">
<hi rend="small-caps">sva nomina</hi> propriam generositatem, ut "et nos aliquod
nomenque decusque gessimus".
</div>
<div type="verse" n="241">
<seg type="Danielis" rend="italic"><hi rend="small-caps">tale dabit</hi></seg> <hi rend="small-caps">specimen</hi> <seg type="Danielis" rend="italic">documentum,</seg> δεῖγμα, probationem
talem. <hi rend="small-caps">spisso vimine</hi> spissi viminis.
</div>
<div type="verse" n="242">
<hi rend="small-caps">colaqve prelorvm</hi> qualos, per quos vinum defluit, qui
et ipsi a colando dicti sunt. prela autem sunt trabes, quibus uva
calcata iam premitur.
</div>
<div type="verse" n="244">
<hi rend="small-caps">elvctabitvr</hi> cum mora egredietur.
</div>
<div type="verse" n="247">
<hi rend="small-caps">amaror</hi> amaritudo: et est sermo Lucretii. et
vera lectio ipsa est: nam multi 'amaro' legunt, ut sit 'sensu amaro'.
</div>
<div type="verse" n="250">
<seg type="Danielis" rend="italic"><hi rend="small-caps">ad digitos</hi> pro 'inter digitos'. et</seg> <hi rend="small-caps">habendo</hi> dum habetur.
<hi rend="small-caps">lentescit</hi> id est cohaeret.
</div>
<div type="verse" n="251">
<hi rend="small-caps">ivsto laetior</hi> ultra modum, plus quam oportet.
</div>
<div type="verse" n="252">
<hi rend="small-caps">a nimivm ne sit mihi fertilis illa</hi> scilicet ne herbae,
plus aequo crescentes, spem adimant frumentorum: unde ait in
primo "luxuriem segetum tenera depascit in herba".
</div>
<div type="verse" n="253">
<hi rend="small-caps">primis aristis</hi> herbis surgentibus, quarum luxuries futuris
frugibus nocet, quas culmi tenues ferre non possunt.
</div>
<div type="verse" n="256">
<hi rend="small-caps">et qvisqvis color</hi> vera lectio haec est: nam male quidam
'et quis cuique' legunt, excludentes 'at', ut sit 'et quis cuique
color: sceleratum exquirere frigus difficile est'. alii 'colos' legunt,
ut excluso 's' fiat synalipha et scandamus 'et quis cuique colat
sceleratum', ut sic sit, quemadmodum "inter se coisse viros et
decernere ferro". quod non procedit: tunc enim 'r' in 's' mutatur,
cum longa opus est syllaba, ut 'color colos' 'labor labos'; hic
autem non solum longam non facit syllabam, sed etiam excluditur
's' cum superiore vocali: unde legendum est 'et quisquis color',
quod nec obscuritatem adfert nec fidem derogat lectioni. <hi rend="small-caps">sceleratvm</hi>
nocens, omnia exurens.
</div>
<div type="verse" n="258">
<hi rend="small-caps">hederae pandvnt vestigia nigrae</hi> hederae indicant
frigus; nam 'vestigia' appellavit indicia. 'nigrae' autem ad albarum
discretionem, ut "hedera formosior alba". <seg type="Danielis" rend="italic">et aliter: frigidae terrae
argumenta demonstrat.</seg>
</div>
<div type="verse" n="259">
<hi rend="small-caps">his animadversis</hi> agri qualitate deprehensa. <hi rend="small-caps">terram
mvlto ante memento e.</hi> hoc dicit, non esse eo anno ponendas
vites, quo fodiuntur scrobes, sed post annum, ut calore, frigore,
labore rustici possit terra putrefieri.
</div>
<div type="verse" n="262">
<hi rend="small-caps">infodias</hi> obruas.
</div>
<div type="verse" n="263">
<seg type="Danielis" rend="italic"><hi rend="small-caps">optima pvtri</hi> &lt;<hi rend="small-caps">arva solo</hi>&gt; sensus: optima arva sunt si putrefit
solum. et quia rem difficilem videbatur praecepisse, adiecit et
'id venti curant gelidaeque pruinae', per quod docuit nos, oportere ut
solibus et pruinis coquatur: ipse alibi "et cui putre solum,
namque hoc imitamur arando".</seg>
</div>
<div type="verse" n="264">
<hi rend="small-caps">et labefacta movens</hi> hypallage: movens et labefaciens.
<seg type="Danielis" rend="italic">et aliter: nota figura, movendo labefaciens, aut movens et labefaciens.</seg>
</div>
<div type="verse" n="266">
<hi rend="small-caps">ante locvm similem exqvirvnt</hi> dicit, in translatione
arborum similem terram esse requirendam.
</div>
<div type="verse" n="267">
<hi rend="small-caps">arboribvs seges</hi> quia de seminario loquitur, arborum
bene segetem appellavit. <hi rend="small-caps">digesta feratvr</hi> ordinata, ut "digerit
in numerum atque antro seclusa relinquit". <seg type="Danielis" rend="italic">et aliter:
antistrophe, hoc est translata digeratur.</seg>
</div>
<div type="verse" n="268">
<hi rend="small-caps">matrem</hi> terram, ut "antiquam exquirite matrem".
</div>
<div type="verse" n="269">
<seg type="Danielis" rend="italic"><hi rend="small-caps">in cortice</hi> plantae scilicet.</seg>
</div>
<div type="verse" n="271">
<hi rend="small-caps">axi</hi> septentrioni; nam ἄμαξα dicitur. <seg type="Danielis" rend="italic">et aliter: id est
septentrionali.</seg>
</div>
<div type="verse" n="273">
<hi rend="small-caps">collibvs an plano melivs sit p. v. q. p.</hi> atqui supra
ait "denique apertos Bacchus amat colles"; sed etiam
in vallibus poni posse vites superius indicavit, ut "hic tibi
praevalidas olim multoque fluentes sufficiet Baccho vites":
unde modo utrumque conplectitur et dicit quemadmodum in plano,
quemadmodum in collibus vites ponere debemus.
</div>
<div type="verse" n="274">
<hi rend="small-caps">metabere</hi> eliges. et longe alia significatio est 'metor
metaris' — unde Lucanus "Hesperios audax veniam
metator in agros" — et alia 'metior metiris'; illud enim 'metatus
sum', hoc 'mensus sum' facit.
</div>
<div type="verse" n="275">
<hi rend="small-caps">densa sere</hi> pro dense, ut "et pede terram
crebra ferit".
</div>
<div type="verse" n="276">
<seg type="Danielis" rend="italic"><hi rend="small-caps">collesqve svpinos</hi> et hic subaudiendum 'metabere'.</seg>
</div>
<div type="verse" n="277">
<hi rend="small-caps">indvlge ordinibvs</hi> da operam, ut "indulgent vino", et
eos effice largiores: nam de plano ait 'densa sere'. <seg type="Danielis" rend="italic">et aliter: da
spatia. <hi rend="small-caps">nec secivs</hi> minus.</seg> <hi rend="small-caps">in vngvem</hi> ad perfectionem. et est
translatio a marmorariis, qui iuncturas <seg type="Danielis" rend="italic">marmorum</seg> unguibus probant:
Horatius "ad unguem factus homo".
</div>
<div type="verse" n="278">
<hi rend="small-caps">arboribvs positis</hi> vitibus ordinatis. <hi rend="small-caps">secto limite</hi>
ducto: unde et sectae philosophorum dicuntur, id est ductus.
<hi rend="small-caps">qvadret</hi> consentiat, congruat: translatio a quadris lapidibus, qui
sibi bene conveniunt.
</div>
<div type="verse" n="281">
<hi rend="small-caps">flvctvat</hi> splendet.
</div>
<div type="verse" n="284">
<hi rend="small-caps">nvmeris</hi> ordinationibus.
</div>
<div type="verse" n="285">
<hi rend="small-caps">pascat prospectvs</hi> delectet, ut "atque animum pictura
pascit inani".
</div>
<div type="verse" n="288">
<hi rend="small-caps">forsitan et scrobibvs qvae s. f. q.</hi> ut etiam supra
diximus, 'scrobes' masculini sunt generis: nam et Cicero in
oeconomicis sic dicit, et Plautus ait "sexagenos <seg type="Danielis" rend="italic">in dies</seg> scrobes".
minor autem est Lucani et Gracchi auctoritas: nam Lucanus ait
"exigua posuit scrobe", Gracchus abunde fossa
"scrobis est", quod exemplum in Terentiano est. <hi rend="small-caps">qvae sint fastigia</hi>
fastigium et summae et imae partis possumus dicere, sicut
altum et mare et caelum dicimus: hinc est "caelumque profundum",
cum et puteus sit profundus. <seg type="Danielis" rend="italic">'fastigia' infimas altitudines dixit,
'scrobibus' pro humillima scrobe posuit, ut "hic plantas
tenero abscidens de corpore matrum deposuit sulcis" et rursus
"omnibus est labor impendendus et omnes cogendae in
sulcum ac multa mercede domandae".</seg>
</div>
<div type="verse" n="289">
<hi rend="small-caps">avsim</hi> ausus sim, audebo. <hi rend="small-caps">svlco</hi> fossae.
</div>
<div type="verse" n="291">
<hi rend="small-caps">aescvlvs in primis</hi> arbor est glandifera: quae licet ab
esu dicta sit, tamen 'aes' per 'ae' est, sicut et 'caelatum', licet a
celo habeat derivationem.
</div>
<div type="verse" n="293">
<hi rend="small-caps">non flabra</hi> hoc nomen tantum pluralem recipit numerum.
ab eo vero, quod est 'flamina', 'flamen' possumus dicere: licet
sit vitandum propter aliam significationem; nam dicitur flamen
Dialis, flamen Martialis. <seg type="Danielis" rend="italic">et aliter: 'flabra' producta prima syllaba
legendum.</seg>
</div>
<div type="verse" n="295">
<seg type="Danielis" rend="italic"><hi rend="small-caps">dvrando</hi> diu vivendo.</seg>
</div>
<div type="verse" n="299">
<hi rend="small-caps">corylvm sere</hi> radices enim eius nocent vitibus. <seg type="Danielis" rend="italic">et aliter:
corylos antipharmacon esse aiunt, quod infra manifestum facit dicendo
"in veribus torrebimus exta colurnis", scilicet ut
hostia nocens eo virgulto coquatur, quod vitibus nocet.</seg> <hi rend="small-caps">neve flagella
s. p.</hi> flagella dicuntur summae arborum partes ab eo, quod
ventorum crebros sustinent flatus.
</div>
<div type="verse" n="300">
<seg type="Danielis" rend="italic"><hi rend="small-caps">ex arbore plantas</hi> 'plantas' sagittas dicit, id est sarmentum
de summa parte praecisum.</seg>
</div>
<div type="verse" n="301">
<hi rend="small-caps">tantvs amor terrae</hi> sic diligenter a rustico ager colendus
est. &lt;<seg type="Danielis" rend="italic"><hi rend="small-caps">tantvs a. t.</hi>&gt; *etenim quae propinqua terrae sunt
praecipue comprehendunt et valida sunt.* &lt;<hi rend="small-caps">nev</hi>&gt; <hi rend="small-caps">ferro laede retvso</hi>
&lt;<hi rend="small-caps">semina</hi>&gt; quare 'retuso'? solvitur: quoniam hebes ferrum vulnerat
magis, quam secat. 'retuso' hoc est gurdo, quo magis vites quassantur,
non putantur. et 'semina' hic pro plantis posuit.</seg> <hi rend="small-caps">ferro laede
retvso</hi> 'retuso' obtuso, quo vites quassantur potius, quam putantur.
</div>
<div type="verse" n="302">
<hi rend="small-caps">neve oleae silvestres i. t.</hi> non quo non prosit, sed,
ut etiam ipse dicit, propter casum incendii.
</div>
<div type="verse" n="303">
<hi rend="small-caps">incavtis pastoribvs</hi> neglegentibus, circa alia occupatis.
</div>
<div type="verse" n="308">
<hi rend="small-caps">et rvit atram</hi> egerit, emittit, ruere facit: nam modo
agentis est <seg type="Danielis" rend="italic">'nubem de se ruit atram'. 'ruit nubem' fert: ipse alibi
"totumque a sedibus imis una Eurusque Notusque ruunt". et
nove 'ruit ad caelum' dixit.</seg>
</div>
<div type="verse" n="310">
<hi rend="small-caps">a vertice</hi> ab aquilone, ut "hic vertex nobis
semper sublimis".
</div>
<div type="verse" n="311">
<hi rend="small-caps">ferens</hi> flans, ut "fieret vento mora nequa ferenti".
</div>
<div type="verse" n="312">
<hi rend="small-caps">hoc vbi</hi> subaudis 'contigerit'. <seg type="Danielis" rend="italic">et aliter: quidam distinguunt
'hoc ubi non', et erit sensus: ubi oleae in oleastrum insitae non
fuerint, etiam si incendio conflagrarint, exustae a trunco reviviscent et
caesae reverti possunt atque ima similes revirescere terra. insitae autem
cum summe perierint, oleastri truncus remanet.</seg>
</div>
<div type="verse" n="314">
<hi rend="small-caps">svperat</hi> superest, ut "quid puer Ascanius? superatne?"
</div>
<div type="verse" n="315">
<hi rend="small-caps">nec tibi tam prvdens qvisqvam p. a.</hi> dicit quo tempore
ponendae sint vites: et probat tolerabilius autumno, melius
verno; nam dicturus est "ver adeo frondi nemorum, ver
utile silvis", <seg type="Danielis" rend="italic">id est valde</seg>.
</div>
<div type="verse" n="316">
<seg type="Danielis" rend="italic"><hi rend="small-caps">movere</hi> non arari prohibet: neque enim hic de arvis loquitur,
sed scrobes fieri vetat.</seg>
</div>
<div type="verse" n="317">
<seg type="Danielis" rend="italic"><hi rend="small-caps">nec semine iacto</hi> syllepsis per adsumptionem casus: nam
ex ablativo, id est 'semine', assumendus nominativus, hoc est 'semen',
et erit sic: nec semine iacto patitur semen radicem terrae affigere. 'concretam'
vero utrum 'quae concreverit', an commixtam dixit? et 'iacto
semine' hic est 'deposito'.</seg>
</div>
<div type="verse" n="318">
<hi rend="small-caps">concretam radicem</hi> ante enim quasi gutta quaedam est,
ex umore et terra procreata, quae postea tenditur in radicem.
</div>
<div type="verse" n="319">
<hi rend="small-caps">vere rvbenti</hi> floribus splendido.
</div>
<div type="verse" n="320">
<hi rend="small-caps">candida venit a. l. i. c.</hi> Iuvenalis "serpente
ciconia pullos nutrit".
</div>
<div type="verse" n="323">
<seg type="Danielis" rend="italic"><hi rend="small-caps">ver adeo frondi</hi> 'adeo' abundat. et 'utile' bis subaudiendum.</seg>
</div>
<div type="verse" n="324">
<hi rend="small-caps">vere tvment terrae et genitalia s. p.</hi> Asper simpliciter
accipit, ut 'terrae' nominativus pluralis sit; Donatus vero
'terrae' genetivum vult esse singularem, ut sit sensus mutata distinctione
'vere tument silvae' — scilicet a superioribus — 'terrae
et genitalia semina poscunt', id est tument silvae et genitalia semina
terrarum requirunt. sed melius Asprum sequimur, ut 'genitalia
semina' quae nos iacimus intellegamus, non quae ex terra
silvae suscipiunt. 'genitalia' autem dicimus 'semina', quibus aliquid
procreatur et gignitur. 'tument' suspenduntur.
</div>
<div type="verse" n="325">
<hi rend="small-caps">pater omnipotens f. i. a. c. i. g. l. d.</hi> interdum pro
aere Iuno, pro aethere Iuppiter ponitur; aliquotiens et pro aere et
pro aethere Iuppiter, Iuno vero pro terra et aqua: sicut hoc loco
intellegimus; nam aether non habet pluvias. unde Aetherem pro
Iove accipimus, cui tribuuntur aer et aether: quae duo mixta terrae
et umori universa procreant. dicit autem verno tempore esse pluvias,
quibus cuncta nascuntur: unde 'fecundis imbribus' dixit, quibus
terra fecundatur.
</div>
<div type="verse" n="327">
<hi rend="small-caps">magno commixtvs corpore fetvs</hi> pro 'corpori', ut
"haeret pede pes", item alibi "et magno se corpore miscet": licet
possimus accipere, commixtus terrae magno suo corpore, id est
aetherio. <seg type="Danielis" rend="italic">et aliter: corpore aut suo aut terrae: si terrae, &lt;'corpore'&gt;
pro 'corpori'.</seg>
</div>
<div type="verse" n="329">
<hi rend="small-caps">et venerem certis r. a. d.</hi> statutis, legitimis, a natura
arcana quadam ratione dispositis, ut tractat Lucretius, qui dicit
rationem hanc ex aetherio calore descendere. <seg type="Danielis" rend="italic">et aliter: 'certis' pro
'his, neque aliis ullis'.</seg>
</div>
<div type="verse" n="330">
<hi rend="small-caps">almvs ager</hi> ab eo, quod nos alat. <hi rend="small-caps">zephyri</hi> favonii:
alibi "et zephyro putris se glaeba resolvit", Horatius
"solvitur acris hiemps grata vice veris et favoni".
</div>
<div type="verse" n="331">
<seg type="Danielis" rend="italic"><hi rend="small-caps">laxant arva sinvs</hi> exprimere voluit naturam lactis animalium.
nam 'laxant arva sinus' dicens, partum significat: deinde statim
humorem superare, quo alatur fetus, intulit.</seg>
</div>
<div type="verse" n="332">
<hi rend="small-caps">novos soles</hi> dies vernales.
</div>
<div type="verse" n="333">
<seg type="Danielis" rend="italic"><hi rend="small-caps">nec metvit</hi> quomodo non metuit, si surgunt? solvitur: 'nec
surgentes metuit' est 'nec surgunt'. hoc dixit: non metuit, ne tempestate
opprimatur.</seg> <hi rend="small-caps">nec metvit</hi> variat: nam supra ait 'audent <seg type="Danielis" rend="italic">se</seg>
gramina <seg type="Danielis" rend="italic">campo'. et aliter: Celsus ait 'germina' reliquisse Vergilium;
loquitur enim de omnium arborum fetu: unde male quidam 'gramina'
legunt. et 'nec metuit' utrum non metuit, ne surgant, an ideo non
metuit, quia non surgunt? quod magis puto</seg>.
</div>
<div type="verse" n="335">
<hi rend="small-caps">trvdit</hi> propellit, effundit in folia.
</div>
<div type="verse" n="336">
<hi rend="small-caps">non alios prima c. o. m.</hi> hoc secundum licentiam poeticam
dixit; nam falsum est. constat enim post factum mundum
ex qualitate solis tempora esse divisa. <seg type="Danielis" rend="italic">et aliter: si crescit, deficit:
in quo videtur secutus Epicurum, qui ait, omnia, quae orta, occidunt
et aucta senescunt. Varro autem in satura, quae inscribitur de salute,
sic: mundum haud natum esse, neque mori; Plato autem, non natum
aut mori; Metrodorus autem, neque natum neque mori; Zenon, ex hoc
mundo quamvis aliqua intereant, tamen ipsum perpetuo manere, quia
inhaereant ei elementa, e quibus generantur materiae, ut dixit crescere
quidem, sed ad interitum non pervenire, manentibus elementis, a quibus
revalescat.</seg>
</div>
<div type="verse" n="337">
<hi rend="small-caps">tenorem</hi> ductum, <seg type="Danielis" rend="italic">hic continuationem</seg>.
</div>
<div type="verse" n="338">
<hi rend="small-caps">ver illvd erat</hi> absoluta elocutio: quicquid illud fuerit,
ver fuit. <seg type="Danielis" rend="italic"><hi rend="small-caps">ver magnvs</hi> &lt;<hi rend="small-caps">agebat o.</hi>&gt; quomodo dicunt, homines diem
festum agere. magnum orbem potest et zodiacum circulum dicere, qui
faciat divisionem temporum: quod si est, 'agebat' pro 'circumagebat'
accipiendum erit.</seg>
</div>
<div type="verse" n="339">
<hi rend="small-caps">hibernis flatibvs</hi> asperis, saevis. <seg type="Danielis" rend="italic">et aliter: hic 'parcebant'
pro 'abstinebant'.</seg>
</div>
<div type="verse" n="340">
<hi rend="small-caps">virvmqve ferrea progenies</hi> ex lapidibus ad
laborem, <seg type="Danielis" rend="italic">quid creditum est, primo homines e terra natos, a qua humo
homines existimabant dictos:</seg> alibi "unde homines nati, durum
genus".
</div>
<div type="verse" n="342">
<seg type="Danielis" rend="italic"><hi rend="small-caps">inmissaeqve ferae silvis</hi> 'immissae' pro 'innatae': neque
enim ab alio immissae sunt.</seg> <hi rend="small-caps">inmissaeqve f. s. et sidera caelo</hi>
hunc ordinem propter Arcadas tenuit, qui se proselenos esse adserunt,
id est ante lunam natos: quod et Cicero in Fundaniana
commemorat et Statius, qui ait "Arcades astris lunaque priores".
</div>
<div type="verse" n="343">
<hi rend="small-caps">hvnc laborem</hi> vel frigoris vel caloris. <seg type="Danielis" rend="italic"><hi rend="small-caps">perferre laborem</hi>
crescendi scilicet.</seg>
</div>
<div type="verse" n="344">
<hi rend="small-caps">qvies</hi> tranquillitas. et est veris definitio 'caeli indulgentia'.
<seg type="Danielis" rend="italic"><hi rend="small-caps">si non tanta qvies iret frigvsqve caloremqve inter</hi> id
est interveniret. fuit autem prior lectio 'frigusque calorque', ut Plautus
"neque frigus neque calor metuo neque ventum neque grandinem":
aliter hypermetrus versus erit.</seg>
</div>
<div type="verse" n="345">
<seg type="Danielis" rend="italic"><hi rend="small-caps">caeli indvlgentia terras</hi> 'terras' id est fetus terrae. et
nove indulgentiam dixit; veteres enim indulgitatem dicebant, ut Coelius
in septimo "consuetudine uxoris, indulgitate liberum".</seg>
</div>
<div type="verse" n="346">
<hi rend="small-caps">qvod svperest</hi> non quod deest, sed quod sequitur.
<hi rend="small-caps">premes</hi> <seg type="Danielis" rend="italic">pro 'presseris'. et aliter:</seg> demerges, infodies. <hi rend="small-caps">qvaecvmqve virgvlta</hi>
sive de plantariis sive de arboribus.
</div>
<div type="verse" n="348">
<hi rend="small-caps">lapidem bibvlvm</hi> qui harenarius vocatur. <seg type="Danielis" rend="italic">et aliter: verbum
'infode' venit ab eo quod est 'fodio fodis fodit', unde Plautus in
Rudente "luto usus multo multam terram confode". et
'infode conchas' circa radices scilicet. 'lapidem' autem 'bibulum' &lt;'bibulum'&gt;
hic non lapidis epitheton est, sed &lt;ostendit&gt; ex lapide beneficium,
id est per quem terra umorem possit ad radices vitis admittere.</seg>
cocleae autem propter admittenda spiramina infodiuntur, lapis vero
harenarius et propter spiramina et propter hauriendum umorem, si
forte nimius fuerit. <hi rend="small-caps">sqvalentes</hi> sordidas.
</div>
<div type="verse" n="350">
<hi rend="small-caps">animos tollent</hi> sument ab his rebus magnanimitatem.
<hi rend="small-caps">iamqve reperti</hi> scilicet diligentiores. <seg type="Danielis" rend="italic">et aliter: urget 'iamque
reperti'. et 'iam' hic pro 'praeterea'. et utrum saxo et testa*, an
illud sensit, testam cavam, lapidem superiorem * hoc enim fit. 'sata'
autem dicit virgulta, quae presseris. et 'hoc' bis repetitum; non enim
duo sunt, sed unum iteratum, ac si diceret, hoc munimentum contra
imbres et aestus.</seg>
</div>
<div type="verse" n="352">
<hi rend="small-caps">effvsos mvnimen ad i.</hi> contra nimias pluvias.
</div>
<div type="verse" n="353">
<hi rend="small-caps">hivlca a.</hi> nimiis caloribus fissa.
</div>
<div type="verse" n="354">
<seg type="Danielis" rend="italic"><hi rend="small-caps">seminibvs positis</hi> iterum 'seminibus' pro 'arboribus' accipi
oportet. et 'superest' sequens est.</seg>
</div>
<div type="verse" n="355">
<hi rend="small-caps">ad capita</hi> positarum scilicet vitium. 'iactare' autem
'bidentes' ad comminuendas pertinet glebas. <seg type="Danielis" rend="italic">dicit autem circumfodiendum
esse et ad ipsa capita plantarum terram adducendam. et
'saepius' ideo, quia et vento et imbri a capite terra descendit.</seg>
</div>
<div type="verse" n="357">
<hi rend="small-caps">flectere lvctantes i. v. i.</hi> cum quadam moderatione
ducere, ne tenera adhuc virgulta concutiant.
</div>
<div type="verse" n="358">
<hi rend="small-caps">leves calamos</hi> nitidos. dicit autem et cannas et virgas
radendas, ne ex corticibus rubigo, adversa vitibus, possit creari.
</div>
<div type="verse" n="361">
<hi rend="small-caps">seqvi tabvlata</hi> tabulata sunt rami effusiores et in plana
tendentes, non in altiora crescentes. <seg type="Danielis" rend="italic">et aliter: nunc tabulata dicit
dispositionem ramorum, per quos vitis usque ad summum ascendit. et
est relatio facta ad domos, in quibus extructiones singulae tabulata
dicuntur.</seg>
</div>
<div type="verse" n="362">
<seg type="Danielis" rend="italic"><hi rend="small-caps">adolescit</hi> crescit.</seg>
</div>
<div type="verse" n="364">
<hi rend="small-caps">per pvrvm</hi> per aerem. <seg type="Danielis" rend="italic">et 'per purum' quasi inane.</seg>
</div>
<div type="verse" n="365">
<hi rend="small-caps">ipsa acies nondvm falcis t.</hi> si 'acies', sensus hic est:
teneris adhuc vitibus, nondum est falcis acies necessaria: si 'acie',
subaudimus virgulta, ut sit, ipsa virgulta nondum falcis acie temptanda
sunt.
</div>
<div type="verse" n="367">
<seg type="Danielis" rend="italic"><hi rend="small-caps">inde vbi iam validis stirpibvs</hi> hic 'radicibus'. alii stirpem
pro ipsa materie vitium positam volunt, ut idem alibi "et
ammorso signata in stirpe cicatrix".</seg> <hi rend="small-caps">stirpibvs</hi> solidioribus
palmitibus, id est truncis.
</div>
<div type="verse" n="371">
<seg type="Danielis" rend="italic"><hi rend="small-caps">texendae saepes</hi> insuper etiam pecus prohibendum.</seg> <hi rend="small-caps">texendae saepes etiam</hi>
alii hic distingunt, alii separant 'texendae
saepes, etiam et pecus omne tenendum'.
</div>
<div type="verse" n="372">
<hi rend="small-caps">frons tenera</hi> 'fronds' est vera lectio <seg type="Danielis" rend="italic">et antiqua</seg>: Lucretius
"frondiferasque domos avium". hodie vero et a
fronde et a fronte unus est nominativus 'frons', sicut etiam 'lens'
et a lente et a lende, capitis breviore peduculo.
</div>
<div type="verse" n="373">
<hi rend="small-caps">potentem</hi> intolerabilem, <seg type="Danielis" rend="italic">gravem</seg>. 'indignas' autem 'hiemes'
saevas.
</div>
<div type="verse" n="374">
<hi rend="small-caps">silvestres vri</hi> boves agrestes, qui in Pirenaeo monte
nascuntur, inter Gallias et Hispanias posito. sunt autem, exceptis
elephantis, maiores animalibus ceteris, dicti 'uri' ἀπὸ τῶν ὀρέων,
id est a montibus. <hi rend="small-caps">capreaeqve seqvaces</hi> persecutrices, ut "Maleaeque
sequacibus undis": <seg type="Danielis" rend="italic">*seu quod vites avidius persequantur.</seg>
</div>
<div type="verse" n="377">
<hi rend="small-caps">incvmbens scopvlis</hi> etiam saxa caloribus penetrans.
</div>
<div type="verse" n="379">
<hi rend="small-caps">admorso</hi> participium est, ac si diceret 'abroso'.
</div>
<div type="verse" n="380">
<hi rend="small-caps">non aliam ob cvlpam baccho c. o. a.</hi> victimae numinibus
aut per similitudinem aut per contrarietatem immolantur:
per similitudinem, ut nigrum pecus Plutoni; per contrarietatem, ut
porca, quae obest frugibus, Cereri, ut caper, qui obest vitibus, Libero,
item capra Aesculapio, qui est deus salutis, cum capra numquam
sine febre sit. 'aris' autem 'omnibus' non sine causa dixit; nam
cum numinibus ceteris varie pro qualitate regionum sacrificetur —
ut Veneri Paphiae tantum de ture, unde est "haud equidem tali
me dignor honore", Genetrici vero, id est Romanae, etiam de
victimis — , Libero ubique caper immolatur. <seg type="Danielis" rend="italic">quia vites, quae in
honore ipsius fuerant, ab eo comestae sunt, iratus Liber pater eum occidi
fecit et ei tolli utrem, in quo mitti vinum fecit pro eius vindicta.</seg>
</div>
<div type="verse" n="381">
<hi rend="small-caps">veteres inevnt proscaenia lvdi</hi> primi ludi theatrales
ex Liberalibus nati sunt: ideo ait 'veteres ludi'. proscaenia autem
sunt pulpita ante scaenam, in quibus ludicra exercentur. <seg type="Danielis" rend="italic">et aliter:
proscaenium procul dubio pulpitum dicit. 'veteres ludi' Dionysia; antiquissimi
enim, quod rustici confecta vindemia faciebant.</seg>
</div>
<div type="verse" n="382">
<hi rend="small-caps">pagos et compita c.</hi> per quadrivia — quae compita
appellantur ab eo, quod multae viae in unam confluant — et villas,
quae pagi ἀπὸ τῶν πηγῶν appellantur, id est a fontibus, circa quos
villae consueverant condi: unde et pagani dicti sunt, quasi ex uno
fonte potantes. 'compita' unde ludi compitalicii.
</div>
<div type="verse" n="383">
<hi rend="small-caps">thesidae</hi> Athenienses, qui primi ludos instituere Liberalia.
<seg type="Danielis" rend="italic">et aliter: quidam legunt 'ingeniis', ut sit, praemia posuerunt
ingeniis. dabatur autem hircus praemii nomine: unde hoc genus poematis
tragoediam volunt dictam. et 'Thesidae posuere' ideo, quia
primi Athenienses Liberalia statuerunt. Thesidae dicti a rege Theseo.
<hi rend="small-caps">compita</hi> ut Trebatio placet, locus ex pluribus partibus in se, vel in
easdem partes ex se vias atque itinera dirigens, sive is cum ara, sive
sine ara, sive sub tecto, sive sub divo sit, ubi pagani agrestes, bucina
convocati, solent certa inire concilia: hinc et lares compitalicii et feriae
compitaliciae.</seg>
</div>
<div type="verse" n="384">
<hi rend="small-caps">mollibvs in pratis vnctos salvere p. v.</hi> unctos vel
oleo vel lexiva. 'in pratis' autem ideo, ne laederentur cadentes.
utres vero fiebant ad insultationem etiam mortuorum caprorum, ne
quid ex his esset, quod non sentiret iniuriam. <hi rend="small-caps">salvere per
vtres</hi> secundum artem locutus est: nam 'salio salui' dicebant, unde
et Cicero ait in Miloniana "cum hic de reda reiecta
paenula desiluisset". sic etiam ab eo, quod est 'cano', non
'cecini', sed 'canui' dicebant, unde Sallustius "cornua occanuerunt".
</div>
<div type="verse" n="385">
<hi rend="small-caps">nec non avsonii t. g. m. c. v. i. l.</hi> hoc est etiam Romani
haec sacra celebrant et canunt: nam hoc est 'versibus incomptis
ludunt', id est carminibus Saturnio metro compositis, quod
ad rhythmum solum vulgares componere consuerunt: Horatius "libertasque
recurrentes accepta per annos lusit amabiliter".
</div>
<div type="verse" n="386">
<hi rend="small-caps">risvqve solvto</hi> id est cachinno.
</div>
<div type="verse" n="387">
<hi rend="small-caps">oraqve corticibvs svmvnt h. c.</hi> quia necesse erat pro
ratione sacrorum aliqua ludicra et turpia fieri, quibus posset populo
risus moveri, qui ea exercebant propter verecundiae remedium
hoc adhibuerunt, ne agnoscerentur, ut personas factas de arborum
corticibus sumerent.
</div>
<div type="verse" n="388">
<hi rend="small-caps">et te bacche vocant</hi> hymnos in tuum canunt honorem.
</div>
<div type="verse" n="389">
<hi rend="small-caps">tibiqve oscilla ex alta s. m. p.</hi> 'mollia' pensilia, ut
"pilentis matres in mollibus". oscillorum autem variae sunt
opiniones; nam alii hanc asserunt fabulam. Icarus Atheniensis,
pater Erigonae, cum acceptum a Libero patre vinum mortalibus
indicaret, occisus est a rusticis, qui cum plus aequo potassent, deebriati
se venenum accepisse crediderant. huius canis est reversus
ad Erigonam filiam, quae, cum eius comitata vestigia pervenisset
ad patris cadaver, laqueo vitam finivit. haec deorum voluntate
inter astra relata est, quam virginem vocant. canis quoque ille
est inter sidera collocatus. sed post aliquantum tempus Atheniensibus
morbus inmissus est talis, ut eorum virgines furore quodam
compellerentur ad laqueum; responditque oraculum, sedari posse
illam pestilentiam, si Erigonae et Icari cadavera requirerentur.
quae cum diu quaesita nusquam invenirentur, ad ostendendam suam
devotionem Athenienses, ut etiam in alieno ea quaerere viderentur
elemento, suspenderunt de arboribus funem, ad quem se tenentes
homines hac atque illac agitabantur, ut quasi et per aerem illorum
cadavera quaerere viderentur. sed cum inde plerique caderent, inventum
est, ut formas ad oris sui similitudinem facerent et eas
pro se suspensas moverent. unde et oscilla dicta sunt ab eo, quod
in his cillerentur, id est moverentur ora: nam 'cillere' est movere,
unde et furcillae dictae sunt, quibus frumenta cillentur. alii dicunt
oscilla esse membra virilia de floribus facta, quae suspendebantur
per intercolumnia ita, ut in ea homines, acceptis clausis personis,
inpingerent et ea ore cillerent, id est moverent, ad risum populo
commovendum. et hoc in Orpheo lectum est. prudentioribus tamen
aliud placet, qui dicunt sacra Liberi patris ad purgationem animae
pertinere. omnis autem purgatio aut per aquam fit aut per ignem
aut per aerem, sicut et in sexto ait "aliae panduntur inanes
suspensae ad ventos, aliis sub gurgite vasto infectum
eluitur scelus aut exuritur igni": ut nunc per oscilla genus
purgationis, quod est maximum, intellegamus; nam primum est
aquae, secundum ignis, tertium aeris. <seg type="Danielis" rend="italic">et aliter: 'mollia' hic pro
'mobilia'. et videtur Vergilius opinionem illorum sequi, qui in honorem
Liberi patris putant oscilla suspendi, quod eius sit pendulus fructus.
oscilla autem dicta, sive quoniam capita et ora hostiarum in summis
perticis figebantur, sive quia hunc lusum Osci dicuntur frequenter exercuisse
et rem per Italiam sparsisse.</seg>
</div>
<div type="verse" n="390">
<hi rend="small-caps">hinc omnis l. p. v. f.</hi> post haec sacra celebrata.
</div>
<div type="verse" n="392">
<hi rend="small-caps">honestvm</hi> pulchrum.
</div>
<div type="verse" n="393">
<hi rend="small-caps">ergo rite svvm b. d. h.</hi> iuste igitur Liberi celebrabimus
sacra. <seg type="Danielis" rend="italic">et aliter: 'ergo' veteres pro 'merito' dicebant: hinc Plautus in
Milite glorioso "hicine Achilles est inquit mihi. immo
eius frater: ergo mecastor pulcer est". et erit sensus: merito, inquit,
sacra faciemus ei, cuius beneficio vineta proveniunt.</seg>
</div>
<div type="verse" n="394">
<hi rend="small-caps">carminibvs patriis</hi> id est Romana lingua; pleraque enim
sacra pro gentium qualitate, pleraque secundum suum ritum coluntur:
nam hymni Libero apud Graecos Graeca, apud Latinos Latina
voce dicuntur; hymni vero matris deum ubique propriam, id est
Graecam, linguam requirunt.
</div>
<div type="verse" n="395">
<hi rend="small-caps">stabit sacer h. a. a.</hi> placebit: tunc est enim aptum
sacrificium, cum dedicatum animal victimae patiens invenitur, unde
alibi sic ait "et statuam ante aras aurata fronte iuvencum",
id est placere faciam, contra Lucanus "discussa fugit
ab ara taurus". 'sacer' autem execrabilis, ut "auri sacra fames".
<seg type="Danielis" rend="italic">et aliter: inprobant enim aruspices hostiam, quae admota altaribus reluctatur.</seg>
</div>
<div type="verse" n="396">
<hi rend="small-caps">in veribvs t. e. colvrnis</hi> quia, sicut etiam caper inimicus
est vitibus, ita eis nocet et corylus: unde ait supra
"neve inter vites corylum sere".
</div>
<div type="verse" n="397">
<hi rend="small-caps">est etiam ille labor c. v. a.</hi> iam paulatim tendit ad
vitium vituperationem, dicens et infinitum esse earum laborem, ut
"cui numquam exhausti satis est", et incertum fructum, ut
"et iam maturis metuendus Iuppiter uvis", et ipsum etiam
fructum perniciosum, ut "Bacchus et ad culpam causas
dedit".
</div>
<div type="verse" n="398">
<hi rend="small-caps">cvi nvmqvam exhavsti satis est</hi> exhaustionis, finitionis:
quod quia asperum visum est, se ad figuram transtulit et ait
'exhausti', ut "et servantissimus aequi" pro 'aequitatis'. <hi rend="small-caps">omne
solvm</hi> continens scilicet vites.
</div>
<div type="verse" n="400">
<hi rend="small-caps">aeternvm</hi> semper, perpetuo. et absolute locutus est.
<hi rend="small-caps">levandvm fronde nemvs</hi> relevandum, spoliandum. omne autem
nemus dicit et arborum et vitium, unde paulo post dicturus est
"bis vitibus ingruit umbra". <seg type="Danielis" rend="italic">et aliter: 'levandum' hic putandum.</seg>
</div>
<div type="verse" n="401">
<hi rend="small-caps">labor actvs in orbem</hi> id est in anni circuitum labor
se invicem sequitur rusticorum.
</div>
<div type="verse" n="403">
<hi rend="small-caps">olim</hi> quandoque. significat autem finale tempus autumni.
<hi rend="small-caps">seras frondes</hi> sero cadentes: tarde enim spoliantur frondibus
vites. <seg type="Danielis" rend="italic">et aliter: vetulas, aridas.</seg>
</div>
<div type="verse" n="404">
<hi rend="small-caps">frigidvs et silvis aqvilo d. h.</hi> Varronis hic versus est.
</div>
<div type="verse" n="405">
<hi rend="small-caps">acer</hi> non quilibet, sed acer et diligens. <hi rend="small-caps">cvras venientem
extendit i. a.</hi> quasi in tempore alieno praemeditatur futurum
laborem.
</div>
<div type="verse" n="406">
<hi rend="small-caps">et cvrvo satvrni dente</hi> id est falce, quae est in eius
tutela. nam Saturnus dicitur patri Caelo virilia falce amputasse,
quae in mare cadentia Venerem creaverunt: quod ideo fingitur, quia,
nisi umor de caelo in terras descenderit, nihil creatur. alii Saturnum
deum esse temporum dicunt, quae, sicut falx, in se recurrunt.
alii vero dicunt Saturnum in progressu nihil nocere, cum retrogradus
est, esse periculosum; ideoque eum habere falcem in tutela,
quod et ipsa protenta nihil valet, retro acta vero, quicquid ei occurrerit,
secat. <hi rend="small-caps">relictam</hi> scilicet a se paulo ante desertam. <seg type="Danielis" rend="italic">et
aliter: 'relictam' neglectam, non putatam.</seg>
</div>
<div type="verse" n="407">
<hi rend="small-caps">fingitqve p.</hi> componit, ut "fingitque premendo".
</div>
<div type="verse" n="408">
<hi rend="small-caps">primvs hvmvm fodito</hi> hoc est ad laborem primum te
esse convenit, ultimum ad fructus legendos: vinum enim factum de
uvis inmaturis cito acescit. et hoc loco inest vitium vituperatio,
quarum fructus aut inmaturi collecti depereunt, aut si eorum fuerit
expectata maturitas, nihilo minus pereunt; nam dicturus est
"et iam maturis metuendus Iuppiter uvis". <seg type="Danielis" rend="italic">et aliter: per hoc
intellegendum, primus puta et inutiles palos sub tecta referto, pro quibus
novos posueris.</seg>
</div>
<div type="verse" n="409">
<hi rend="small-caps">vallos p. s. t. r.</hi> vitium sustentacula, quae nonnullis
locis in tecta portantur, ne imbribus cito depereant.
</div>
<div type="verse" n="410">
<seg type="Danielis" rend="italic"><hi rend="small-caps">postremvs</hi></seg> <hi rend="small-caps">metito</hi> <seg type="Danielis" rend="italic">postremus</seg> vindemiato. <seg type="Danielis" rend="italic">per hoc dicit,
maturam uvam debere colligi.</seg> <hi rend="small-caps">bis vitibvs ingrvit vmbra</hi> vitis
et arboris, ut dempta folia solem admittant, quo possint uvae maturescere.
</div>
<div type="verse" n="411">
<hi rend="small-caps">bis segetem d. o. s. h.</hi> semel autumnali, semel verno
tempore.
</div>
<div type="verse" n="412">
<hi rend="small-caps">dvrvs vterqve l.</hi> et vellendarum herbarum et frondium
secandarum. <hi rend="small-caps">lavdato ingentia rvra exigvvm colito</hi> hoc
etiam Cato ait in libris ad filium de agricultura. quod ideo dictum
est, vel quia maiores agros incultos 'rura' dicebant, id est silvas
et pascua, agrum vero, qui colebatur, ut intellegamus, laudato ingentes
silvas, colito agrum minorem: vel, quod melius est, quia ait
in primo "alternis idem tonsas cessare novales et segnem
patiere situ durescere campum", quod fieri non potest,
nisi fuerint spatia maiora terrarum; nam et Cato, ut diximus, et
Cicero in oeconomicis ob hoc laudat praedia latifundia: vel quod,
ut dicit Donatus, etiam non culta praestant aliquid domino.
</div>
<div type="verse" n="413">
<hi rend="small-caps">rvsci</hi> virgultum est, unde vites ligantur. et commemorat
labores, qui, licet circa alia, tamen pro vitibus exercentur.
</div>
<div type="verse" n="415">
<hi rend="small-caps">incvltiqve e. c. s.</hi> quasi cum indignatione ait, causa
vitium cura nos etiam sponte nascentium rerum fatigat.
</div>
<div type="verse" n="416">
<hi rend="small-caps">falcem arbvsta reponvnt</hi> putatae sunt nec falcem
requirunt.
</div>
<div type="verse" n="417">
<hi rend="small-caps">iam canit effectvs extremos vinitor antes</hi> melius
est 'effectus' legere, quam 'effectos', ut quidam legunt. et 'antes'
alii extremos vinearum ordines accipiunt, alii macerias, quibus
vineta cluduntur, quae maceriae fiunt de assis, id est siccis, lapidibus:
unde et 'assae tibiae' dicuntur, quibus canitur sine chori
voce. dicuntur autem antes a lapidibus eminentioribus, qui interponuntur
ad materiem sustentandam: nam proprie antes sunt
eminentes lapides vel columnae ultimae, quibus fabrica sustinetur,
et appellantur antes ἀπὸ τοῦ ἀντιστήκειν: ad quam etymologiam
etiam extremos ordines vinearum possumus trahere, qui ante
stant. hoc autem dicit: iam cantat rusticus labore finito; tamen
deesse non potest, quod exercere circa culturam vitium debeat. <seg type="Danielis" rend="italic">*et
aliter: Cato de re militari "pedites quattuor agminibus, equites
duobus antibus ducas". sunt autem extremae quadrarum partes.*</seg>
</div>
<div type="verse" n="418">
<hi rend="small-caps">pvlvisqve movendvs</hi> genus ipsum culturae pulveratio
vocatur, quo inminutae glebae vitibus applicantur.
</div>
<div type="verse" n="419">
<hi rend="small-caps">metvendvs ivppiter vvis</hi> aer, more suo: cuius varietas
plerumque laborem decipit rusticorum. et tacite videtur admonere,
quod aperte dixit in primo, sacrificiis tempestates esse pellendas.
</div>
<div type="verse" n="420">
<hi rend="small-caps">non vlla est oleis c.</hi> id est nulla. alii 'non nulla'
legunt, hoc est aliqua, non, ut vitibus, nimia. <seg type="Danielis" rend="italic">et aliter: subaudiendum
'talis cultura'. ceterum et oliveta coluntur. et quod ait 'nec curvam
expectant falcem', extrinsecus subaudiendum 'omni anno', quia et
ipsa ex intervallo radi solent.</seg>
</div>
<div type="verse" n="421">
<hi rend="small-caps">procvrvam expectant f.</hi> ut putentur: quod tamen ad
curam refert anniversariam; nam necesse est, licet tarde, olivam
putari. <hi rend="small-caps">rastros tenaces</hi> ad fodiendum scilicet, <seg type="Danielis" rend="italic">quia cum trahitur
rastrum per agros, omnem spurcitiam secum colligere videtur.</seg>
neglegentiam autem ferunt oleae, cum iam coeperint esse valentiores;
nam adhuc parvae nimiam curam requirunt.
</div>
<div type="verse" n="422">
<hi rend="small-caps">avrasqve tvlervnt</hi> 'ferre auras' proprie est adsuescere
aeris varietati, quae obest rebus teneris nimium.
</div>
<div type="verse" n="423">
<hi rend="small-caps">ipsa satis tellvs c. d. r. v. s. v.</hi> hoc dicit, aratum
olivetum et oleis prodest et exinde frumenta gignuntur.
</div>
<div type="verse" n="424">
<hi rend="small-caps">svfficit vmorem</hi> scilicet subministrat arboribus. <hi rend="small-caps">gravidas cvm vomere frvges</hi>
'cum' abundat; nam hoc dicit: subministrat
fruges vomere, id est per vomerem: Ennius "effudit voces
proprio cum pectore sancto", id est proprio pectore; nam 'cum'
vacat. Vrbanus tamen sic accipit: 'gravidas cum vomere', id est
statim post arationem.
</div>
<div type="verse" n="425">
<hi rend="small-caps">hoc</hi> hac re. <hi rend="small-caps">nvtritor</hi> autem pro 'nutri'; nam pro
activi imperativo praesenti passivi futurum posuit.
</div>
<div type="verse" n="427">
<hi rend="small-caps">vires svas</hi> quia tenera virgulta solent religari fustibus
validioribus, sicut supra ait de vitibus "viribus eniti quarum
et contemnere ventos".
</div>
<div type="verse" n="429">
<hi rend="small-caps">fetv nemvs omne g.</hi> id est utilitate; nam omnis utilitas
fetus est. illuc autem tendit laus ista silvarum, ut et probet non
mirum esse, si et poma et olivae sine ulla cultura praebeantur, et
crescat vitium vituperatio, circa quas tantus inpenditur labor.
</div>
<div type="verse" n="430">
<hi rend="small-caps">aviaria</hi> secreta nemora, quae aves frequentant. 'bacas'
autem 'sanguineas' accipimus poma silvestria.
</div>
<div type="verse" n="431">
<hi rend="small-caps">tondentvr cytisi</hi> virgulta a Cyto insula, ubi abundant,
nominata.
</div>
<div type="verse" n="434">
<seg type="Danielis" rend="italic"><hi rend="small-caps">qvid maiora seqvar salices hvmil</hi>&lt;<hi rend="small-caps">esqve genestae</hi>&gt; salicis
hoc genus. †quomodo 'maiora', si salices plus sunt humiles, quam
mirice. solvitur: hic sensus est et haec subdistinctio: quid maiora sequar?
et transit iam ad illa, quae putes esse contemnenda: multum
possunt et salices et myricae sive genestae prodesse.</seg>
</div>
<div type="verse" n="435">
<hi rend="small-caps">avt illae pecori frondem</hi> id est salices et genistae.
multi autem 'tiliae' legunt, ut tria dixerit, salices, tilias et genistas.
</div>
<div type="verse" n="437">
<hi rend="small-caps">vndantem bvxo s. cytorvm</hi> <seg type="Danielis" rend="italic">'undantem' fluctuantem. 'Cytorum'</seg>
montem Macedoniae, in quo abundat buxus, quae vento
mota aestus imitatur undarum.
</div>
<div type="verse" n="438">
<hi rend="small-caps">naryciaeqve picis</hi> a loco, in quo abundant piceae. <seg type="Danielis" rend="italic">et
aliter: 'Naryciae' piceae, ut "hic et Narycii posuerunt moenia
Locri".</seg>
</div>
<div type="verse" n="439">
<hi rend="small-caps">non obnoxia</hi> non debitricia, nihil labori nostro debentia.
<seg type="Danielis" rend="italic">et aliter: 'obnoxia' egentia.</seg>
</div>
<div type="verse" n="440">
<hi rend="small-caps">cavcasio steriles i. v. s.</hi> Caucasus, mons Scythiae, est
positus pro quibuslibet asperrimis montibus. 'steriles' autem ait
silvas comparatione pomiferarum arborum.
</div>
<div type="verse" n="442">
<seg type="Danielis" rend="italic"><hi rend="small-caps">dant alios aliae fetvs</hi> id est utilitatem.</seg>
</div>
<div type="verse" n="444">
<hi rend="small-caps">hinc</hi> de silvis scilicet: nam nullus de cupresso efficit
rotas aut radios. <hi rend="small-caps">trivere</hi> tornavere, composuere de torno.
<hi rend="small-caps">tympana p.</hi> tecta vehiculorum. <seg type="Danielis" rend="italic">et aliter: rotas ex solidis tabulis
factas tympana appellavit. et 'agricolae' necessario distinguunt.</seg>
</div>
<div type="verse" n="445">
<hi rend="small-caps">pandas</hi> curvas.
</div>
<div type="verse" n="446">
<hi rend="small-caps">viminibvs salices fecvndae</hi> legitur et 'fecundae frondibus
ulmi'.
</div>
<div type="verse" n="447">
<hi rend="small-caps">at myrtvs validis hastilibvs</hi> alibi "et pastoralem
praefixa cuspide myrtum". <hi rend="small-caps">et bona bello cornvs</hi> apta est
enim etiam cornus hastilibus.
</div>
<div type="verse" n="448">
<hi rend="small-caps">itvraeos taxi c. i. a.</hi> 'in arcus Ituraeos', id est in Ituraeorum
arcuum similitudinem. 'Ituraeos' autem dicit Parthicos.
</div>
<div type="verse" n="449">
<seg type="Danielis" rend="italic"><hi rend="small-caps">nec tiliae leves avt torno rasile bvxvm</hi> 'buxum' lignum
non arborem dixit, quamvis Ennii exemplo et arborem potuerit dicere
neutro genere; ille enim sic in septimo "longique cupressi stant
sectis foliis et †amore corpore buxum".</seg> <hi rend="small-caps">nec tiliae leves</hi>
ordo est 'nec non', hoc est etiam.
</div>
<div type="verse" n="452">
<hi rend="small-caps">missa pado</hi> <seg type="Danielis" rend="italic">pro 'in Padum'.</seg> species est pro genere.
</div>
<div type="verse" n="453">
<hi rend="small-caps">vitiosaeqve ilicis alvo</hi> cariosae. vult autem probare
etiam putres arbores habere aliquam utilitatem. sane pro 'alveo'
per synaeresin 'alvo' dicimus.
</div>
<div type="verse" n="454">
<hi rend="small-caps">qvid memorandvm aeqve b. d. t.</hi> quid similiter laudandum
tulerunt dona Liberi, sicut silvae multa sponte procreantes?
alii legunt 'et quae', ut sit sensus, quid dicendum est quae tulerunt,
id est attulerunt, ipsa etiam dona Baccheia: ut hoc dicat,
parum est quod vites tantum laborem requirunt, etiam munera
earum causas praestant furoris.
</div>
<div type="verse" n="455">
<hi rend="small-caps">ille fvrentes centavros l. d.</hi> atqui in Aeneide ait
"Mars perdere gentem inmanem Lapithum valuit".
sed hoc solvit Horatius, dicens "nec Semeleius cum Marte confundet
Thyoneus proelia": nam re vera, licet irarum causas
Mars habuerit, Lapithae tamen et Centauri in furorem sunt ebrietate
conpulsi. deinde hoc loco Centauros ait in furorem actos a
Libero, non Lapithas.
</div>
<div type="verse" n="456">
<seg type="Danielis" rend="italic"><hi rend="small-caps">centavros leto domvit rhoetvmqve pholvmqve</hi> hic quaestio
est, cur Pholum inter Centauros interfectum dicat, quem Hercules etiam
hospitem habuerit nec umquam infestaverit. sed peremptis Centauris
cum sagittas eius Pholus miraretur, una earum supra pedem ipsius
cecidit et ei letalis fuit. inter Lapithas autem et Centauros bellum fuit
propter Hippodamiam, sive Deianiram, et cum ad rapiendam virginem
insolentes Centauri fuissent, a Lapithis sunt attriti.</seg>
</div>
<div type="verse" n="457">
<hi rend="small-caps">lapithis cratere minantem</hi> bonum schema; ita enim
pinguntur, quasi poculis bella tractantes.
</div>
<div type="verse" n="458">
<hi rend="small-caps">o fortvnatos nimivm s. s. b. n. a.</hi> non est abruptus transitus
ad laudem vitae rusticae, nam ad superiora pertinet. post vituperationem
enim vini ista quasi consolatio est, per quam ostenditur,
quantas voluptates rusticis natura praestiterit. quod autem ait
'fortunatos nimium', non ad fortunam, sed ad fortunae pertinet
quantitatem: nam hoc dicit, quantum in re est, maximas eis natura
praestitit voluptates: quas si nossent, essent non fortunati, sicut
nunc sunt, sed nimium fortunati <seg type="Danielis" rend="italic">agricolae</seg>.
</div>
<div type="verse" n="459">
<hi rend="small-caps">procvl discordibvs armis</hi> longe a civitatibus, plenis
iurgio et rapinis.
</div>
<div type="verse" n="460">
<hi rend="small-caps">ivstissima tellvs</hi> proprie: nam si iustus est, qui quod
acceperit reddit, terra utique iustissima <seg type="Danielis" rend="italic">res</seg> est, quae maiore fenore
semina accepta restituit. <seg type="Danielis" rend="italic">'iustissima tellus' quomodo, si alibi dicit
"Coeumque Iapetumque creat saevumque Typhoea"?
solvitur: ideo 'iustissima', quia cum decimis reddit fructus, quod est
magnae iustitiae.</seg>
</div>
<div type="verse" n="461">
<hi rend="small-caps">si non ingentem foribvs d. a. s.</hi> ut etiam in laude fecit
Italiae, non solum vitam laudat rusticam, sed etiam contrariam,
id est urbanam, vituperat. nam ista, quae de urbibus dicit, opinabilia
sunt bona, non vera, sicut rustica. multum enim interest
inter verum et opinatum malum seu bonum: unde Iuvenalis
"pauci dinoscere possunt vera bona".
</div>
<div type="verse" n="463">
<hi rend="small-caps">inhiant</hi> habere desiderant. et dicimus 'inhio illam rem'.
<seg type="Danielis" rend="italic">et aliter: 'inhiant' mirantur. et subaudiendum 'salutantes'.</seg> <hi rend="small-caps">pvlchra testvdine</hi>
id est Indica, unde postes ornabantur vel lectuli:
Lucanus "foribus testudinis Indae terga sedent fulvo
maculas distincta smaragdo".
</div>
<div type="verse" n="464">
<hi rend="small-caps">inlvsasqve avro v.</hi> in quibus artifex auro ludens aliqua
depinxerat. male autem quidam 'inclusas' legunt. <hi rend="small-caps">ephyreiaqve aera</hi>
Corinthia, quae laudat et Cicero: nam Ephyre est
Corinthus.
</div>
<div type="verse" n="465">
<hi rend="small-caps">assyrio fvcatvr lana veneno</hi> Assyrii populi sunt adiacentes
Syriae, apud quos primum usus inventus est purpurae.
<hi rend="small-caps">veneno</hi> colore.
</div>
<div type="verse" n="466">
<hi rend="small-caps">nec casia liqvidi c. v. o.</hi> casia herba est, de qua fit
unguentum. mire autem ait 'usus olivi corrumpitur'. nam oleum
generalem usum habet: quod cum in unguentum fuerit corruptum,
uni rei tantum aptum esse incipit.
</div>
<div type="verse" n="467">
<hi rend="small-caps">et nescia fallere vita</hi> aut quia innocentes sunt, aut
quoniam inmobilis est status vitae eorum: urbanorum enim fortuna
aut insidiis aut proscriptione variatur.
</div>
<div type="verse" n="468">
<hi rend="small-caps">latis fvndis</hi> fundus dicitur ab eo, quod sit rerum
omnium fundamentum.
</div>
<div type="verse" n="469">
<hi rend="small-caps">spelvncae viviqve lacvs</hi> id est bona naturalia, non
sicut in urbibus, labore quaesita: unde Iuvenalis "et speluncas
dissimiles veris". <hi rend="small-caps">frigida tempe</hi> Tempe sunt proprie
loca amoena Thessaliae, abusive cuiusvis loci amoenitas.
</div>
<div type="verse" n="470">
<hi rend="small-caps">mollesqve svb arbore somni </hi>μαλακοὶ δὲ ὑπὸ δένδρεσιν
ὕπνοι.
</div>
<div type="verse" n="471">
<hi rend="small-caps">illic saltvs</hi> venationes, quae penitus in urbibus non
sunt. <hi rend="small-caps">lvstra ferarvm</hi> bene 'ferarum' addidit, quoniam sunt in
urbibus lustra meretricum. <hi rend="small-caps">parvoqve adsveta</hi> non ut urbana,
quae est segnis et prodiga.
</div>
<div type="verse" n="473">
<hi rend="small-caps">sacra devm sanctiqve patres</hi> duo dicit: sacra deum
sancta apud illos sunt, sancti etiam parentes.
</div>
<div type="verse" n="474">
<hi rend="small-caps">extrema per illos ivstitia e. t. v. f.</hi> hoc Aratus dicit,
iustitiam primo et in urbibus, postea tantum in agris fuisse,
ubi eam inducit loquentem, cur abscedat e terris.
</div>
<div type="verse" n="475">
<hi rend="small-caps">me vero</hi> diu quaesitum est, utrum philosophiae, an rusticitatis
esset vita felicior, unde nunc dicit primam esse philosophiam,
post ipsam rusticam vitam. suam autem personam pro quocumque
ponit: sic paulo post "rura mihi" pro 'cuilibet', sic
in primo "non illa quisquam me nocte per altum ire",
in tertio "nec mihi tunc molles sub divo carpere somnos".
et hoc est, quod dicit Horatius in arte poetica "hoc
amet, hoc spernat promissi carminis auctor". <seg type="Danielis" rend="italic">et aliter: et
'primum' et 'ante omnia', ut "primus ibi ante omnes".</seg>
</div>
<div type="verse" n="476">
<seg type="Danielis" rend="italic"><hi rend="small-caps">qvarvm sacra fero</hi> sacrum dici volunt, quod sit cum timore
religiosum, sanctum, quod cum amore.</seg> <hi rend="small-caps">qvarvm sacra fero</hi> poeta
enim quasi musarum sacerdos est.
</div>
<div type="verse" n="477">
<hi rend="small-caps">caeliqve vias</hi> aut artes, ut "inveni germana viam":
aut certe circulos, quibus sidera continentur.
</div>
<div type="verse" n="478">
<hi rend="small-caps">defectvs solis varios</hi> atqui uno modo tantum sol deficere
nobis videtur, tunc scilicet, cum luna plena e regione eius
obstiterit radiis et eos nobis fecerit non videri: unde varios accipimus
defectus, non quia varia ratione contingunt — nam ratio
una est, ut diximus — , sed quia vel variis temporibus fiunt vel
varie; interdum enim duobus, interdum quattuor, interdum pluribus
deficit digitis. <seg type="Danielis" rend="italic">et aliter: 'varios defectus' secundum Epicurum, qui ait,
non unam causam pronuntiandam, qua sol deficere videatur, sed varias:
potest enim fieri ut extinguatur, ut longius recedat, ut aliquod eum
corpus abscondat. 'lunae' autem 'labores' dicit, cum amittit lumen.
et aliter: 'sidera' utrum ea quae cum caelo feruntur infixa, an vaga,
quae contraria caelo cursus conficiunt, an omnia? 'caeli viae' †nocte
sunt, a sinistra austri, septemtrionis a dextera. &lt;'lunae labores'&gt; quod
vulgo dicunt 'laborat luna'. hinc Varro in Cynistore "eclipsis quando
sit, cur luna laboret. et si hoc ridicule credunt dicant quod
laborant"</seg>. <hi rend="small-caps">lvnaeqve labores</hi> vel errores, quia non recta incedit:
vel defectus, qui contingunt lunae, quotiens terrae altitudo
interveniens radiis solis eam inluminari non patitur, a quibus dicitur
lumen accipere.
</div>
<div type="verse" n="479">
<hi rend="small-caps">vnde tremor terris</hi> variae sunt opiniones. alii dicunt
ventum esse in concavis terrae, qui motus etiam terram movet:
Sallustius "venti per cava terrae citati", Lucanus
"quaerentem erumpere ventum credidit". alii aquam dicunt
genitalem sub terris moveri et eas simul concutere, sicut vas aquae,
ut dicit Lucretius. alii σπογγοειδῆ terram volunt, cuius
plerumque latentes ruinae superposita cuncta concutiunt. <hi rend="small-caps">qva vi
maria alta tvmescant obicibvs r.</hi> alii sic accipiunt, quod ruptis
obicibus, id est Calpe et Atlante montibus Hispaniae et Mauretaniae,
Oceanus eruperit et ista fecerit maria. quod non procedit: si enim
hoc esset, non diceret 'tumescant', sed 'tumuerint', cum eruperunt
Oceani maria. unde aestuaria Oceani accipimus, qui per Hispanias
et Gallias in infinitum erumpit, contempta lege riparum, ad quas
rursus recurrit: cuius rei opiniones Lucanus in primo commemorat,
dicens "ventus ab extremo pelagus sic axe volutet
destituatque ferens, an sidere mota secundo Tethyos unda
vagae lunaribus aestuat horis, flammiger an Titan, ut
alentes hauriat undas, erigat Oceanum fluctusque ad sidera
ducat, quaerite quos agitet mundi labor".
<seg type="Danielis" rend="italic">&lt;<hi rend="small-caps">qva vi maria alta tvmescant obicibvs rvptis . . . vel qvae</hi>&gt;
<hi rend="small-caps">tardis mora noctibvs obstet</hi> Celsus Oceanum significari ait, qui aestu
suo diffidit terram inter Mauretaniam et Hispaniam, ut hoc sit 'obicibus
ruptis'. causa autem brevium dierum est, quod signa hiemalia
transversa oriantur atque occidant, causa longorum dierum, quod aestiva
recta oriantur et occidant. &lt;'tardis'&gt; tarde venientibus, aestivis accipiendum:
unde et 'vel' dixisse videtur, ne bis unum tempus significaret.</seg>
</div>
<div type="verse" n="481">
<hi rend="small-caps">qvid tantvm oceano properent s. t. s. h.</hi> circulorum
hoc efficit ratio, ut etiam in Aeneide diximus. <hi rend="small-caps">tardis</hi>
autem <hi rend="small-caps">noctibvs</hi> tarde venientibus, id est aestivis.
</div>
<div type="verse" n="483">
<hi rend="small-caps">natvrae accedere partes</hi> physicae philosophiae, unde
sunt illa quae dixit.
</div>
<div type="verse" n="484">
<hi rend="small-caps">frigidvs obstiterit circvm praecordia sangvis</hi> secundum
physicos, qui dicunt stultos esse homines frigidioris sanguinis,
prudentes calidi. unde et senes, in quibus iam friget, et
pueri, in quibus necdum calet, minus sapiunt.
</div>
<div type="verse" n="486">
<hi rend="small-caps">inglorivs</hi> comparatione philosophiae: sic in Aeneide
"et mutas agitare inglorius artes", non quod nulla
gloria medicinae est, sed quod minor, quam divinitatis et augurandi,
quae ei Apollo obtulerat munera, ut "augurium
citharamque dedit celeresque sagittas".
</div>
<div type="verse" n="487">
<hi rend="small-caps">sperchivsqve</hi> <seg type="Danielis" rend="italic">Sperchius</seg> fluvius Thessaliae. <seg type="Danielis" rend="italic"><hi rend="small-caps">bacchata</hi>
ubi bacchatae sunt. et non haec optat, sed talia.</seg>
</div>
<div type="verse" n="488">
<hi rend="small-caps">taygeta</hi> mons Laconum, Libero et Bacchis sacratus.
<hi rend="small-caps">haemi</hi> montis Thessaliae, in qua sunt Tempe. <seg type="Danielis" rend="italic">et aliter: 'qui' est
pro 'aliquis'. et subaudiendum 'deus'.</seg>
</div>
<div type="verse" n="490">
<hi rend="small-caps">felix qvi potvit r. c. c.</hi> repetitio est superioris coloris;
nam hoc dicit: et rustici felices sunt, et qui tribuunt operam philosophiae.
'rerum causas' id est physicam philosophiam.
</div>
<div type="verse" n="491">
<hi rend="small-caps">inexorabile fatvm</hi> alibi "Fortuna omnipotens et ineluctabile
fatum".
</div>
<div type="verse" n="492">
<hi rend="small-caps">svbiecit pedibvs</hi> calcavit 'fatum', ex fato venientia.
<hi rend="small-caps">acherontis avari</hi> omnem mundum in mortem trahentis. <seg type="Danielis" rend="italic">et aliter:
'strepitum Acherontis' id est opinionem formidolosam, quae vulgo sit
de Acheronte.</seg>
</div>
<div type="verse" n="493">
<hi rend="small-caps">deos qvi novit agrestes</hi> qui abstinet civicis malis et
aut rura habitat aut cum suis numinibus rura describit.
</div>
<div type="verse" n="494">
<hi rend="small-caps">nymphasqve sorores</hi> non Panis vel Silvani, sed inter
se sorores, ut "Aetnaeos fratres", inter se scilicet.
</div>
<div type="verse" n="495">
<hi rend="small-caps">popvli fasces</hi> honores, qui a populo praestabantur. proprie
autem locutus est, ut fasces populi, regum purpuram diceret.
</div>
<div type="verse" n="496">
<hi rend="small-caps">infidos agitans discordia fratres</hi> discordiam posuit
pro avaritia: ab eo, quod praecedit, id quod sequitur. 'infidos'
autem 'fratres' ideo ait, quod avaritiae causa dissentiunt.
</div>
<div type="verse" n="497">
<hi rend="small-caps">avt conivrato d. d. ab histro</hi> id est non eum sollicitat
coniuratio barbarorum. Hister autem fluvius est Scythiae. <seg type="Danielis" rend="italic">et
aliter: Aufidius Modestus legisse se affirmabat, hunc morem esse Dacorum,
ut cum ad bella proficiscerentur, non prius rem capesserent,
quam de Histro certum modum haurientes ore in modum sacri vini,
iurarent, non se ad patriae sedes regressuros nisi hostibus caesis; et
idcirco Vergilium familiari sibi hypallage usum dixisse Histrum coniuratum,
apud quem Daci coniurare consuerunt.</seg>
</div>
<div type="verse" n="498">
<hi rend="small-caps">non res romanae peritvraqve regna</hi> regna scilicet
barbarorum; nam duo dicit: rusticum nec Romanum imperium movet,
id est ad ambitum cogit, nec barbarorum regna peritura: non
enim Romano male dixit imperio. licet alii dictum hoc velint ex
generali venire sententia, quod omnis magnitudo imperii periculis
subiacet, unde etiam Iuvenalis ait "ad generum Cereris
sine caede et sanguine pauci descendunt reges et sicca
morte tyranni".
</div>
<div type="verse" n="499">
<hi rend="small-caps">avt dolvit miserans inopem avt invidit habenti</hi>
Cicero in Tusculanarum quinto libro hoc tractat, in quem cadit
una mentis perturbatio, posse in eum omnes cadere, sicut potest
omni virtute pollere, cui virtus una contigerit. unde nunc Vergilius
noluit rustico adsignare misericordiam, ne ei daret etiam ceteras
animi passiones, quas novimus et a bonis et a malis rebus
venire: a bonis opinatis duas, unam praesentis temporis, ut gaudium,
et unam futuri, ut spem; a malis similiter duas, unam praesentis,
ut dolorem, et unam futuri, ut metum: quas passiones esse
animi non dubium est, unde etiam ipse ait in sexto "hinc
metuunt cupiuntque, dolent gaudentque", Sallustius etiam in
Catilinae bello ait "omnes homines, qui de rebus dubiis
consultant, ab odio amicitia, ira atque misericordia vacuos
esse decet. nam animus haud facile verum providet,
ubi illa officiunt". ergo aut secundum Ciceronis tractatum hoc
dixit; aut, quod absolutius est, intellegamus, ideo rusticum paupertatem
non dolere, quod eam malum esse non credit, sed munus
deorum: Lucanus de paupertate "o munera nondum intellecta
deum". est et aliud, quod possumus accipere: ideo rusticum
nec bonis nec malis alienis moveri, quia eis non interest,
quippe qui ab urbibus est remotus. <seg type="Danielis" rend="italic">et aliter: non crudelem rusticum
inducit, qui inopis non misereatur, sed qui sciens paupertatem malum
non esse, pauperis non doleat sortem: et ideo adiecit 'aut invidit habenti',
quia non invidet, sciens divitias bonas non esse.</seg>
</div>
<div type="verse" n="501">
<hi rend="small-caps">ferrea ivra</hi> dura, inexorabilia, inmutabilia. <seg type="Danielis" rend="italic">et aliter:
quia veniam dare non norunt.</seg>
</div>
<div type="verse" n="502">
<hi rend="small-caps">insanvmqve forvm</hi> litigiosum. <hi rend="small-caps">popvli tabvlaria</hi> ubi
actus publici continentur. significat autem templum Saturni, in
quo et aerarium fuerat et reponebantur acta, quae susceptis liberis
faciebant parentes: Iuvenalis "tollis enim et titulis
actorum spargere gaudes argumenta viri". <seg type="Danielis" rend="italic">et aliter: &lt;ubi reponebantur&gt;
negotia publica et rationes populi, quae in tabulis scribuntur,
unde tabularia dicta. <hi rend="small-caps">vidit</hi> expertus est, ut illic "Aetnaeos
vidit Cyclopas Vlixes".</seg>
</div>
<div type="verse" n="503">
<hi rend="small-caps">caeca freta</hi> subito in tempestatem surgentia.
</div>
<div type="verse" n="504">
<hi rend="small-caps">penetrant avlas et limina r.</hi> <seg type="Danielis" rend="italic">ut amici sint,</seg> id est profitentur
satellitium. 'limina' autem ait interiorem familiaritatem:
Turnus sic "stirpem admisceri Phrygiam, se limine pelli".
</div>
<div type="verse" n="505">
<hi rend="small-caps">petit excidiis vrbem</hi> incertum, alienam, an suam.
</div>
<div type="verse" n="506">
<hi rend="small-caps">gemma bibat</hi> gemmeo poculo, non gemmato. <hi rend="small-caps">sarrano
ostro</hi> Tyria purpura: quae enim nunc Tyros dicitur, olim Sarra
vocabatur a pisce quodam, qui illic abundat, quem lingua sua sar
appellant: Iuvenalis "aut pictae Sarrana ferentem ex
umeris aulaea togae".
</div>
<div type="verse" n="508">
<hi rend="small-caps">hic stvpet attonitvs rostris</hi> scilicet ut contionetur:
corripuit enim hunc geminatus per cuneos plausus, et plebis et
patrum. <seg type="Danielis" rend="italic"><hi rend="small-caps">hvnc plavsvs hiantem</hi> sensus: hic audet contionari et in
rostris conventum populi favoremque miratur.</seg>
</div>
<div type="verse" n="511">
<hi rend="small-caps">exilioqve domos</hi> voluntario, scilicet propter avaritiam.
</div>
<div type="verse" n="512">
<hi rend="small-caps">alio svb sole</hi> sub alio climate.
</div>
<div type="verse" n="514">
<hi rend="small-caps">hinc anni labor</hi> ex agricultura habet totius anni substantiam.
<hi rend="small-caps">hinc patriam</hi> Donatus villam intellegit, non re vera
patriam.
</div>
<div type="verse" n="515">
<hi rend="small-caps">meritosqve ivvencos</hi> sui consortes labores.
</div>
<div type="verse" n="516">
<hi rend="small-caps">nec reqvies</hi> id est numquam potest rusticus omni parte
destitui. <seg type="Danielis" rend="italic">et aliter: nec requiescit nec intervallum est.</seg>
</div>
<div type="verse" n="517">
<hi rend="small-caps">cerealis mergite c.</hi> manipulos spicorum mergites dicimus.
<seg type="Danielis" rend="italic">et aliter: mergites fasces culmorum spicas habentium, quos metentes
bracchiis sinistris complectuntur. quidam cavos dicunt.</seg>
</div>
<div type="verse" n="519">
<hi rend="small-caps">sicyonia baca trapetis</hi> oliva, a civitate Laconicas Sicyone,
ubi abundat olea. 'trapetis' autem molis olivaribus. et
declinatur 'trapetum' sicut 'templum': Terentianus "quo supersidens
trapeto signa gyris temperat"; quod metrum aptum
est olivam terentibus. <seg type="Danielis" rend="italic">et aliter: quoniam oleum Sicyonium magno in
pretio est. Sicyon urbs Peloponnesi. 'trapetis' autem molis lapideis,
ubi oliva molitur.</seg>
</div>
<div type="verse" n="520">
<hi rend="small-caps">arbvta</hi> poma silvestria.
</div>
<div type="verse" n="522">
<seg type="Danielis" rend="italic"><hi rend="small-caps">mitis in apricis c. v. s.</hi> 'mitis coquitur' familiaris est figura
pro 'coquitur ut mitescat'.</seg>
</div>
<div type="verse" n="523">
<hi rend="small-caps">pendent circvm oscvla nati</hi> contra illud "exilioque
domos et dulcia limina mutant".
</div>
<div type="verse" n="524">
<hi rend="small-caps">casta pvdicitiam s. d.</hi> non ut in urbibus inpudica.
</div>
<div type="verse" n="527">
<hi rend="small-caps">ipse dies agitat</hi> suspendendum et sic inferendum 'festos':
nam hoc dicit, omnes dies sic habet, ut festos putes. alii
dicunt, festos dies cum religione concelebrat. <seg type="Danielis" rend="italic">et aliter: non cum
festi venerint, sed omnes dies quasi festos agit, id est laetos.</seg>
</div>
<div type="verse" n="528">
<seg type="Danielis" rend="italic"><hi rend="small-caps">ignis vbi in medio et socii cratera coronant</hi> 'in medio
ubi ignis'. et proprie 'coronant', usque ad coronam summam implent.</seg>
</div>
<div type="verse" n="531">
<hi rend="small-caps">agresti palaestra</hi> rustica luctatione. palaestra autem,
dicta est vel ἀπὸ τῆς πάλης, id est a luctatione, vel ἀπὸ τοῦ πάλλειν,
hoc est a motu urnae; nam ducti sorte luctantur.
</div>
<div type="verse" n="533">
<hi rend="small-caps">fortis etrvria crevit</hi> secundum historiam: nam constat
Tuscos usque ad fretum Siculum omnia possedisse. <seg type="Danielis" rend="italic">et aliter:
maximum enim imperium Etruscorum in Italia fuit, ut ait Livius,
ab Alpibus usque ad fretum Siculum: unde totum mare, quod a dextra
Italici litoris est, Tyrrhenum dicitur. hoc Varro doctius dividit in
provincias marinas.</seg>
</div>
<div type="verse" n="536">
<hi rend="small-caps">ante etiam s. dictaei regis</hi> antequam regnaret Iuppiter,
qui est in Dictaeo Cretae monte nutritus.
</div>
<div type="verse" n="537">
<hi rend="small-caps">impia qvam caesis gens est e. i.</hi> Arati est hoc, qui
dicit, quod maiores bovem comesse nefas putabant.
</div>
<div type="verse" n="538">
<seg type="Danielis" rend="italic"><hi rend="small-caps">avrevs hanc vitam</hi> id est aureum saeculum.</seg>
</div>
<div type="verse" n="539">
<hi rend="small-caps">necdvm inpositos dvris c. i. enses</hi> Iuvenalis
"nescirent primi gladios extundere fabri".
</div>
<div type="verse" n="541">
<hi rend="small-caps">et iam tempvs eqvvm f. s. c.</hi> allegorice hoc dicit: debemus
fatigato ingenio parcere et facere finem carminis. sane non
est comparatio, sed translatio, sicut etiam in primi fine diximus.
et plerumque volunt, ideo eum dixisse hoc loco carmini
georgico finem se esse facturum, quod duo sequentes libri pastorales
sunt, non georgici, ut etiam in prima huius carminis parte
memoravimus.
</div>
</div>
<div type="book" n="3">
<div type="verse" n="t">
<label>SERVII GRAMMATICI</label>
<label>IN VERGILII GEORGICON LIBRVM TERTIVM</label>
<label>COMMENTARIVS.</label>
</div>
<div type="verse" n="1">
<hi rend="small-caps">te qvoqve magna pales</hi> invocat deam pabuli dicturus de
animalibus, sicut de frumentis dicturus et vitibus Cererem invocavit
et Liberum. sane non est mirandum, usum esse eum prooemio,
sicut est usus in primo: nam aliud quodammodo inchoaturus est
carmen, pastorale scilicet, post completum georgicum. deinde
etiamsi unum sit, scimus concessum esse scribentibus, ut iteratione
prooemii legentum reficiant interdum laborem: nam et Livius frequenter
innovat principia, ut "incensa a Gallis urbe", ut "completis
consulibus", et Cicero in Verrinis, qui in frumentaria
conciliavit auditorum animos iteratione principii, ut "omnes qui
alterum iudices <seg type="Danielis" rend="italic">nullis impulsi inimicitiis</seg>". Pales autem, ut diximus,
dea est pabuli: quam alii Vestam, alii matrem deum volunt.
hanc Vergilius genere feminino appellat, alii, inter quos Varro,
masculino, ut 'hic Pales'. huic sacra solvuntur <hi rend="small-caps">xi.</hi> Kalendarum Maiarum
die, quae Palilia vocantur.
</div>
<div type="verse" n="2">
<hi rend="small-caps">pastor ab amphryso</hi> Amphrysus fluvius est Thessaliae,
circa quem Apollo, spoliatus divinitate ob occisos Cyclopas, Admeto
regi pavisse armenta dicitur: unde eum nunc invocat. qui Nomius
vocatur vel ἀπὸ τῆς νομῆς, id est a pascuis, vel ἀπὸ τῶν νόμων,
id est a lege chordarum. <hi rend="small-caps">silvae amnesqve lycaei </hi>κατ' ἐξοχὴν
montem Arcadiae posuit, vel quia pecorosa est, vel quia Pan illic
est rusticum numen. <seg type="Danielis" rend="italic">'Lycaei' genetivus est singularis.</seg>
</div>
<div type="verse" n="3">
<hi rend="small-caps">cetera qvae vacvas t. c. m.</hi> hoc est fabulae, quae delectationi
esse poterant, et occupare mentes curis solutas, iam descriptae
a multis in omnium ore versantur. <seg type="Danielis" rend="italic">et aliter: legitur et 'carmine',
et ut puto, rectius: non enim dicit 'cetera carmina' iam vulgata,
sed 'cetera omnia' absolute, id est ceterae omnes res vulgatae.</seg>
</div>
<div type="verse" n="4">
<hi rend="small-caps">qvis avt evrysthea dvrvm</hi> Eurystheus rex fuit Graeciae,
Persei genus, qui Iunonis instinctu imperabat Herculi, ut varia
monstra superaret, quibus posset perire: unde eum durum appellavit,
qui potuit ad complendum odium novercale sufficere. <seg type="Danielis" rend="italic">'durum'
dura imperantem.</seg>
</div>
<div type="verse" n="5">
<hi rend="small-caps">inlavdati nescit bvsiridis a.</hi> Busiris rex fuit Aegypti:
qui cum susceptos hospites immolaret, ab Hercule interemptus est,
cum etiam eum voluisset occidere. huius laudem scripsit Isocrates:
unde 'inlaudati' participium est pro nomine, ut sit inlaudabilis, non
qui laudatus non sit, sed qui laudari non meruerit, ut est illud in
septimo "dives inaccessos ubi Solis filia lucos" pro 'inaccessibiles',
non ad quos nullus accessit, sed ad quos nullus accedere
debeat. <seg type="Danielis" rend="italic">et aliter: Busiris, Aegypti rex, omnibus annis Iovi hospites
immolabat: nam per octo annos sterilitate Aegypto laborante,
Pygmalion Cyprius finem futurum non ait, nisi sanguine hospitis litatum
fuisset. primus autem Thyestes alienigena immolatus originem
sacrificio dedit. alii sic: Busiris, Neptuni filius, rex Aegypti: qui
cum Iovi hospites immolaret, pari exemplo mactatus est ab Hercule,
ipsum quoque ausus aris admovere.</seg>
</div>
<div type="verse" n="6">
<hi rend="small-caps">cvi non dictvs hylas pver</hi> id est a quo: Horatius "scriberis
Vario fortis" pro 'a Vario'. Hylas autem socius Herculis
fuit, qui aquatum profectus, raptus est a nymphis in Mysia.
<hi rend="small-caps">latonia delos</hi> in qua Latona enixa est Apollinem et Dianam:
quam insulam ante vagam Apollo, ut in tertio legimus, "Mycono
e celsa Gyaroque revinxit", ubi fabulam plenius diximus.
</div>
<div type="verse" n="7">
<hi rend="small-caps">hippodameqve</hi> graeca, quae in η exeunt, plerumque ipsum
η in 'ia' solvunt, ut Hippodame Hippodamia, Penelope Penelopia.
fabula talis est: Hippodame filia fuit Oenomai, regis Elidis et Pisarum.
hic equos habuit velocissimos, utpote ventorum flatu creatos.
qui procos filiae multos necavit, sub hac condicione provocatos
ad curule certamen, ut aut victus traderet filiam, aut victos
necaret. postea cum Pelopem amasset Hippodamia, corrupit Myrtilum,
aurigam patris, primi coitus pactione. qui factis cereis axibus
cum, victore Pelope, a puella promissum posceret praemium,
ab eius marito praecipitatus in mare est, cui nomen inposuit: nam
ab eo Myrtoum dicitur pelagus. <hi rend="small-caps">vmeroqve pelops insignis
ebvrno</hi> Tantalus, pater Pelopis, volens deorum temptare divinitatem,
invitatis filium suum epulandum adposuit. a quo omnes dii
abstinuerunt, excepta Cerere, quae bracchium eius consumpsit.
postea dii, punito Tantalo, cum voluissent eius filium revocare ab
inferis, Ceres ei eburneum bracchium restituit. quod ideo fingitur,
quia Ceres ipsa est terra, quae corpora universa consumit, ossa
tantum reservans.
</div>
<div type="verse" n="8">
<hi rend="small-caps">acer eqvis</hi> <seg type="Danielis" rend="italic">fortis,</seg> victor enim Oenomai. <seg type="Danielis" rend="italic"><hi rend="small-caps">temptanda</hi></seg> <hi rend="small-caps">via</hi>
ratio <seg type="Danielis" rend="italic">ineunda</seg>. <hi rend="small-caps">me qvoqve p. t. h.</hi> sicut se alii sustulerunt carminis
merito.
</div>
<div type="verse" n="9">
<hi rend="small-caps">victor</hi> effector propositi: sic paulo post "illi victor ego".
</div>
<div type="verse" n="10">
<hi rend="small-caps">primvs ego in patriam</hi> quod ante ipsum nullus Mantuanus
fuit poeta: vel quia nullus exinde talis emersit. <hi rend="small-caps">modo</hi> tantummodo.

</div>
<div type="verse" n="11">
<hi rend="small-caps">aonio v.</hi> Boeotio. Heliconia ipsa est Boeotia, in qua est
Helicon mons, musis dicatus. <seg type="Danielis" rend="italic">et aliter: 'Aonio' Boeotio, quod ibi
primi Aones fuerunt.</seg>
</div>
<div type="verse" n="12">
<hi rend="small-caps">idvmaeas palmas</hi> abundantes, quantae sunt apud Idumen,
civitatem Phoenices: Lucanus "et arbusto palmarum
dives Idume". <seg type="Danielis" rend="italic">et aliter: Idumaei gens est Syriae. quidam Idumaeas
palmas ab Idyma, quae est urbs Lydiae palmarum ferax, dictas volunt.
plerique Idumam Syriae Iudaeae civitatem tradunt.</seg>
</div>
<div type="verse" n="13">
<seg type="Danielis" rend="italic"><hi rend="small-caps">et viridi in campo templvm</hi> hic est campus, de quo ait
"et qualem infelix amisit Mantua campum".</seg>
</div>
<div type="verse" n="16">
<hi rend="small-caps">in medio mihi caesar erit t. q. t.</hi> id est ipsi templum
dabo. et verbo usus est pontificali: nam qui templum dicabat,
postem tenens dare se dicebat numini, quod ab illo necesse fuerat
iam teneri et ab humano iure discedere. quod autem dicit 'in
medio', eius templum fore significat: nam ei semper sacratus numini
locus est, cuius simulacrum in medio collocatur; alia enim tantum
ad ornatum pertinent. <seg type="Danielis" rend="italic"><hi rend="small-caps">tenebit</hi> 'tenebit' pro 'possidebit'.</seg>
</div>
<div type="verse" n="17">
<seg type="Danielis" rend="italic"><hi rend="small-caps">illi victor ego</hi> compos voti aut laetus animi.</seg> <hi rend="small-caps">tyrio
conspectvs in o.</hi> <seg type="Danielis" rend="italic">'conspectus' conspicuus</seg> in habitu pontificis, cuius
se officium dicit in templi consecratione sumpturum.
</div>
<div type="verse" n="18">
<hi rend="small-caps">centvm qvadriivgos a. a. f. c.</hi> id est unius diei exhibebo
circenses, quia, ut Varro dicit in libris de gente populi Romani,
olim <hi rend="small-caps">xxv.</hi> missus fiebant. sed vicesimus quintus dicebatur aerarius,
eo quod de collatione populi exhibebatur: qui desiit esse, postquam
conferendae pecuniae est consuetudo sublata: unde hodieque permansit,
ut ultimus missus appelletur aerarius. ergo 'centum currus'
secundum antiquitatem dixit, sicut etiam 'ad flumina'. olim
enim in litore fluminis circenses agebantur, in altero latere positis
gladiis, ut ab utraque parte esset ignaviae praesens periculum:
unde et circenses dicti sunt, quia exhibebantur in circuitu ensibus
positis; licet alii a circumeundo dicant circenses vocari.
</div>
<div type="verse" n="19">
<hi rend="small-caps">cvncta mihi</hi> in honorem meum. et hoc dicit: ex aliis
agonibus ad me certatorum multitudo conveniet. per Alpheum
autem Iovis Olympici agonem significat: nam Alpheus fluvius est
Elidis, quae civitas iuxta Pisas est, in qua colitur Olympicus Iuppiter.
<hi rend="small-caps">lvcosqve molorchi</hi> id est silvam Nemeam, in qua celebratur
agon in honorem Archemori. Molorchus autem pastor fuit,
qui Herculem, venientem ad occidendum Nemeaeum leonem, suscepit
hospitio. <seg type="Danielis" rend="italic">et aliter: Alpheus fluvius Elidis. eos autem ludos accipimus
per Alpheum, qui Olympiaci dicuntur; per lucos Molorchi eos,
qui Nemea, ubi Molorchus rex Herculem ad Nemeum leonem tendentem
recepit hospitio. <hi rend="small-caps">linqvens</hi> participium instantis pro praeterito.</seg>
</div>
<div type="verse" n="20">
<hi rend="small-caps">crvdo caestv</hi> duro, ut "seu crudo fidit pugnam committere
caestu".
</div>
<div type="verse" n="21">
<hi rend="small-caps">tonsae olivae</hi> minutis foliis compositae, ut "tonsisque
ferunt mantelia villis". habiturum se autem coronam tonsilem
dicit. <seg type="Danielis" rend="italic">et aliter: 'tonsae' compositae, ut Cicero "cum saltatrice tonsa".</seg>
</div>
<div type="verse" n="24">
<hi rend="small-caps">vel scaena vt versis d. f.</hi> apud maiores theatri gradus
tantum fuerunt, nam scaena de lignis ad tempus fiebat: unde hodieque
consuetudo permansit, ut componantur pegmata a ludorum
theatralium editoribus. scaena autem quae fiebat, aut versilis erat
aut ductilis: versilis tunc erat, cum subito tota machinis quibusdam
convertebatur et aliam picturae faciem ostendebat; ductilis tunc,
cum tractis tabulatis hac atque illac species picturae nudabatur interior:
unde perite utrumque tetigit dicens 'versis discedat frontibus',
singula singulis complectens sermonibus. quod Varro et Suetonius
commemorant.
</div>
<div type="verse" n="25">
<hi rend="small-caps">pvrpvrea intexti tollant avlaea britanni</hi> hoc secundum
historiam est locutus. nam Augustus postquam vicit Britanniam,
plurimos de captivis, quos adduxerat, donavit ad officia theatralia.
dedit etiam aulaea, id est velamina, in quibus depinxerat
victorias suas et quemadmodum Britanni, ab eo donati, eadem vela
portarent, quae re vera portare consueverant: quam rem mira expressit
ambiguitate, dicens 'intexti tollant'; nam in velis ipsi erant
picti, qui eadem vela portabant. aulaea autem dicta sunt ab aula
Attali regis, in qua primum inventa sunt vela ingentia, postquam
is populum Romanum scripsit heredem.
</div>
<div type="verse" n="26">
<hi rend="small-caps">solidoqve elephanto</hi> ebore integro, non sectili.
</div>
<div type="verse" n="27">
<hi rend="small-caps">gangaridvm faciam</hi> Gangaridae populi sunt inter Indos
et Assyrios, habitantes circa Gangen fluvium, unde etiam Gangaridae
dicti sunt. hoc vicit Augustus, unde est "inbellem
avertis Romanis arcibus Indum". 'Gangaridum' vero pro 'Gangaridarum'
posuit, quia 'hic Gangarida' facit. quod autem ait 'victorisque
arma Quirini', non est contrarium: nam, ut etiam in
primo Aeneidis diximus, Suetonius Tranquillus hoc de Augusto
commemorat, quodam tempore tres partes populi, consentiente senatu,
obtulisse ei tria nomina, Quirini, Augusti, Caesaris. ille ne
unum eligendo alias offenderet partes, primo Quirinus est dictus,
inde Caesar, post in nomine permansit Augusti: unde eum Vergilius
omnibus istis appellat nominibus; nam Quirinum Romulum accipere
non possumus, quia Gangaridas penitus ignoravit. <seg type="Danielis" rend="italic">et aliter: id est
Indorum a Gange fluvio.</seg>
</div>
<div type="verse" n="28">
<hi rend="small-caps">vndantem bello</hi> quasi non undas, sed bella portantem,
propter Antonii et Cleopatrae gravissimum proelium. <hi rend="small-caps">magnvmqve flventem</hi>
<seg type="Danielis" rend="italic">pro</seg> 'magne', ut "torvumque repente clamat".
</div>
<div type="verse" n="29">
<hi rend="small-caps">ac navali svrgentes aere colvmnas</hi> <seg type="Danielis" rend="italic">columnas dicit, quae
in honore Augusti et Agrippae rostratae constitutae sunt.</seg> Augustus
victor totius Aegypti, quam Caesar pro parte superaverat, multa
de navali certamine sustulit rostra, quibus conflatis quattuor effecit
columnas, quae postea a Domitiano in Capitolio sunt locatae, quas
hodieque conspicimus: unde ait 'navali surgentes aere columnas'.
nam rostratas Duilius posuit, victis Poenis navali certamine, e
quibus unam in rostris, alteram ante circum videmus a parte ianuarum.
</div>
<div type="verse" n="30">
<hi rend="small-caps">niphaten</hi> Niphates et fluvius est et mons, ut "et Cimini
cum monte lacum". per Niphaten autem populos iuxta habitantes
accipimus: nam nec fluvius umquam nec mons potest pelli.
</div>
<div type="verse" n="31">
<hi rend="small-caps">fidentemqve fvga parthvm</hi> tunc enim melius iaculantur
sagittas.
</div>
<div type="verse" n="32">
<hi rend="small-caps">rapta tropaea</hi> raptim et sine labore quaesita. <hi rend="small-caps">diverso</hi>
autem <hi rend="small-caps">ex hoste</hi> orientis et occidentis accipimus — unde et ait
'utroque ab litore' — : orientis propter Gangaridarum, occidentis
propter Britannorum triumphum. <seg type="Danielis" rend="italic">et aliter: dicendo 'rapta' celeritatem
victoriae ostendit: 'utroque' autem 'ab litore', id est Oceani orientalis
et occidentalis, ut sit de Aegypto &lt;et&gt; Cantabris, vel de India et
Britannia.</seg>
</div>
<div type="verse" n="34">
<hi rend="small-caps">stabvnt et parii l. s. s.</hi> in templo Caesaris maiorum
eius se statuas dicit esse positurum, quas commendat et a pretioso
marmore et ab arte, dicens 'spirantia signa': sic alibi "vivos ducent
de marmore vultus" item "Pariusve lapis circumdatur auro".
</div>
<div type="verse" n="35">
<hi rend="small-caps">assaraci proles d. a. i. g.</hi> ponam, inquit, eorum statuas
qui a Iove usque ad Assaracum et ab Assaraco usque ad Augustum
originem ducunt. Assaracus autem avus Anchisae, pater Capyis
fuit. <seg type="Danielis" rend="italic">et aliter: ex Iove et Electra, Atlantis filia, nascitur Dardanus,
ex quo Erichthonius, cuius Trous, cuius Assaracus, cuius Laomedon
et Capys. et Laomedontis Priamus, eius Hector et ceteri; at Capyis
Anchises, cuius Aeneas, cuius Iulus, a quo Iulia gens stemmate descendit
ad Caesarem. alii sic: per Assaracum Troianos dicit; nam
Assaracus avus Anchisae: Ennius "Assaraco natus Capys optimus,
isque pium ex se Anchisen generat". ergo 'Assaraci &lt;proles'&gt;
Iulia familia, &lt;quae&gt; usque ad Augustum pervenit.</seg>
</div>
<div type="verse" n="36">
<hi rend="small-caps">trosqve parens</hi> Troianorum rex, Ganymedis pater, a quo
Troia nominata est. <hi rend="small-caps">troiae cynthivs avctor</hi> vel Apollinem
dicit propter muros: vel Cynthium, regem Troiae, quem in Troicis
suis Nero commemorat. <seg type="Danielis" rend="italic">et aliter: 'Cynthius' Apollo a Cyntho Deli
monte. et utrum quia oraculo eius condita est Troia, an quia muros
ipse aedificavit, dictus Troiae auctor?</seg>
</div>
<div type="verse" n="37">
<hi rend="small-caps">invidia infelix</hi> quae invidentes efficit infelices. dicit
autem se talia scripturum vel facturum, ut magnitudine sui mereantur
invidiam: ipsam tamen invidiam nihil esse nocituram timore
poenarum. <hi rend="small-caps">amnem severvm</hi> tristem. contra Terentius "tristis
severitas inest in vultu atque in verbis fides".
</div>
<div type="verse" n="38">
<hi rend="small-caps">tortosqve ixionis a.</hi> quibus religatus ad rotam est, postquam
inlicitos Iunonis petivit amplexus.
</div>
<div type="verse" n="39">
<hi rend="small-caps">et non exvperabile saxvm</hi> quod contra montem Sisyphus
volvit. et 'non exuperabile' dixit non quod superari non
potest, sed quod exuperare non valet summum montis cacumen.
</div>
<div type="verse" n="40">
<hi rend="small-caps">interea dryadvm s. s. q. s. i.</hi> donec laudandi Caesaris
tempus adveniat, interim georgica scribo. <seg type="Danielis" rend="italic">'sequamur' pro 'persequamur'.</seg>
'intactos' autem ait 'saltus', quod ante ipsum nullus latine
carmen georgicum scripsit.
</div>
<div type="verse" n="42">
<hi rend="small-caps">te sine nil altvm mens inchoat</hi> ac si diceret: non meo
ingenio, sed tuo fretus imperio ad hoc carmen accessi.
</div>
<div type="verse" n="43">
<hi rend="small-caps">vocat ingenti c. c.</hi> hortantur nos ad scribendum illi
montes, qui animalibus sunt referti. Cithaeron autem pars Parnasi.
<seg type="Danielis" rend="italic">Cithaeron mons Boeotiae, Taygetus mons Laconicae, Epidaurus civitas
Peloponnensium, Asclepio sacrata.</seg>
</div>
<div type="verse" n="44">
<hi rend="small-caps">taygetiqve canes</hi> Lacones: nam Taygeta civitas est Laconicae.
et hoc ideo, quia dicturus est "nec tibi cura canum
fuerit postrema". <hi rend="small-caps">epidavrvs</hi> Epiri civitas equis nobilis.
</div>
<div type="verse" n="45">
<hi rend="small-caps">vox ingeminata remvgit</hi> duplicata per echo: alibi "non
canimus surdis, respondent omnia silvae".
</div>
<div type="verse" n="46">
<hi rend="small-caps">mox tamen</hi> id est postquam georgica scripsero. et 'ardentis
pugnas' legendum est: nam male quidam 'ardentis Caesaris'
accipiunt, ut 'is' communis sit syllaba. <seg type="Danielis" rend="italic">et aliter: &lt;'ardentis accingar
dicere pugnas'&gt; hic distingue, ut Aeneida significasse videatur, quia
una Actiaca pugna Octaviani Caesaris fuit.</seg>
</div>
<div type="verse" n="48">
<hi rend="small-caps">tithoni prima qvot a. a. o. c.</hi> id est tua facta tot annis
celebrabuntur, quot anni sunt a te usque ad mundi principium. et
modo Tithonum pro Sole posuit, id est pro Titane: nam Tithonus
frater Laomedontis fuit, quem proeliantem Aurora dilexit et rapuit;
a quo usque ad Caesarem non valde multum tempus est. <seg type="Danielis" rend="italic">et aliter:
ab infinito infinitum, quia Tithoni origo non potest comprehendi. et
satis in Caesarem blande.</seg>
</div>
<div type="verse" n="49">
<hi rend="small-caps">sev qvis olympiacae miratvs p. p.</hi> dicturus est de armentis
et gregibus. armenta autem sunt equorum et boum, quod
haec animalia apta sunt armis, ut scutis boum coria, equi proelio;
greges vero capellarum et ovium sunt: ipse paulo post "hoc
satis armentis: superat pars altera curae, lanigeros agitare
greges hirtasque capellas". haec tamen, armenta et greges,
sciendum quia plerumque confundit auctoritas. <hi rend="small-caps">olympiacae</hi>
<hi rend="small-caps">miratvs praemia p.</hi> studiosus curulis certaminis, quod geritur apud
Pisas in honorem Iovis Olympici.
</div>
<div type="verse" n="51">
<hi rend="small-caps">praecipve matrvm</hi> magis matrum, per quod ostenditur,
etiam patrum corpora esse requirenda. <hi rend="small-caps">torvae forma bovis</hi>
paulo post "et faciem tauro propior", id est tauro similis.
<seg type="Danielis" rend="italic">*et aliter: 'turpe' autem 'caput' amplum atque magnum ac per hoc
terribile.*</seg> 'torvae' terribilis.
</div>
<div type="verse" n="52">
<hi rend="small-caps">tvrpe capvt</hi> magnum, ut "turpes pascit sub
gurgite phocas". <hi rend="small-caps">plvrima cervix</hi> longa, ut "cum se
nux plurima silvis induet in florem".
</div>
<div type="verse" n="53">
<hi rend="small-caps">crvrvm tenvs</hi> usque ad crura. et modo 'tenus' adverbium
est: nam si esset praepositio, ablativo cohaereret. <hi rend="small-caps">palearia</hi>
autem sunt pelles dependentes ex gutture. <seg type="Danielis" rend="italic">et aliter: unde et paleae,
quae collum amplectuntur. et ea pars anuli, quae gemmam cohibet,
propter similitudinem palea dicitur: Cicero de officiis tertio
"cum paleam eius anuli ad palmam converteret, a nullo videbatur".
hic autem 'crurum tenus' genetivo suo apposuit, alibi ablativo,
ut "pube tenus". Modestus 'tenus' pro 'fine' accipit, ut Sallustius "fine
inguinum ingrediuntur mare".</seg>
</div>
<div type="verse" n="55">
<hi rend="small-caps">et camvris h. s. c. a.</hi> 'camuris' id est curvis, unde et
camerae appellantur. praecipit autem aures et magnas et hirsutas
esse debere. <seg type="Danielis" rend="italic">et aliter: camuri boves sunt, qui conversa introrsus
cornua habent; quibus contrarii patuli, qui cornua diversa habent:
laevi, quorum cornua terram spectant; his contrarii licini, qui cornua
sursum versum reflexa habent.</seg>
</div>
<div type="verse" n="56">
<hi rend="small-caps">nec mihi displiceat</hi> litotes figura, id est valde placeat,
ut "munera nec sperno". <seg type="Danielis" rend="italic">et aliter: &lt;'maculis et albo'&gt; divise pro
'albis maculis'. an potius absolute 'albo' dixit, proinde ac si diceret
albitatem, ut est illud "sparsis etiam nunc pellibus albo".</seg>
</div>
<div type="verse" n="58">
<hi rend="small-caps">faciem tavro propior</hi> imaginem, similitudinem totam.
</div>
<div type="verse" n="60">
<hi rend="small-caps">lvcinam ivstosqve pati hymenaeos</hi> hysteroproteron:
ante enim est Hymenaeus, post Lucina consequitur. <seg type="Danielis" rend="italic">et aliter: Lucina
dicta Iuno eo quod lucem nascentibus praestare dicatur: sic Terentius
"Iuno Lucina fer opem, serva me obsecro".</seg> item hysteroproteron
est 'desinit ante decem, post quattuor incipit annos': ante
enim incipit, sic desinit.
</div>
<div type="verse" n="62">
<hi rend="small-caps">cetera</hi> aetas scilicet, quae est vel ante quartum vel post
decimum annum. et bene ostendit, per haec tempora posse quidem
armentis, sed inutilem provenire feturam.
</div>
<div type="verse" n="63">
<hi rend="small-caps">svperat gregibvs d. l. i.</hi> dum suppetit. et dicit iuvenali
aetate eas debere concumbere, quia cito <seg type="Danielis" rend="italic">deficiunt, et quia</seg> tempora
meliora depereunt.
</div>
<div type="verse" n="64">
<hi rend="small-caps">pecvaria</hi> ab eo, quod est 'pecuare', venit: nam "pecua",
ut ait in Pompeiana Cicero, ab eo, quod est 'pecu', venit,
ut 'genu genua'. <seg type="Danielis" rend="italic">et aliter: 'pecuaria' non loca, sed ipsa pecora dixit,
ut alibi idem usurpavit 'aestiva' pro pecoribus, quae in aestivis agunt
"nec singula morbi corpora corripiunt, sed tota aestiva
repente".</seg>
</div>
<div type="verse" n="65">
<hi rend="small-caps">svffice prolem</hi> subministra: unde etiam suffectos consules
dicimus.
</div>
<div type="verse" n="66">
<hi rend="small-caps">miseris mortalibvs aevi prima fvgit</hi> ista sententia non
solum ad animalia pertinet, sed generaliter ad omnia.
</div>
<div type="verse" n="67">
<hi rend="small-caps">svbevnt morbi t. q. s.</hi> naturalem ordinem tenuit, dicens
advenire morbum, senectutem, mortem.
</div>
<div type="verse" n="68">
<hi rend="small-caps">inclementia</hi> inexorabilitas et duritia.
</div>
<div type="verse" n="70">
<hi rend="small-caps">semper enim refice</hi> vacat 'enim'. sane dicit ante subveniendum
esse, ut antequam pereant, reparentur armenta.
</div>
<div type="verse" n="71">
<hi rend="small-caps">svbolem armento sortire</hi> subministra, substitue. et est
<seg type="Danielis" rend="italic">hoc</seg> verbum iudiciorum: nam subsortiti dicuntur iudices, qui occupatorum
funguntur officio. <seg type="Danielis" rend="italic">et aliter: quasi subsortire et subice. an
potius 'sortire' pro 'elige et iunge', ut uxorem sortiri dicimus.</seg>
</div>
<div type="verse" n="72">
<hi rend="small-caps">idem dilectvs eqvino</hi> ut habeat matres optimas. <hi rend="small-caps">in
spem statves s. g.</hi> id est quos vis admissarios fieri. notanda sane
exquisita varietas; nam in bubus matres ante descripsit, in equis
admissarios ante commemorat.
</div>
<div type="verse" n="74">
<seg type="Danielis" rend="italic"><hi rend="small-caps">a teneris impende l.</hi> deest 'in eos'.</seg>
</div>
<div type="verse" n="76">
<hi rend="small-caps">altivs ingreditvr</hi> cum exultatione quadam incedit.
<hi rend="small-caps">mollia crvra reponit</hi> Ennius de gruibus "perque fabam repunt
et mollia crura reponunt".
</div>
<div type="verse" n="77">
<hi rend="small-caps">primvs et ire viam</hi> matris praeire vestigia.
</div>
<div type="verse" n="78">
<hi rend="small-caps">ignoto ponti</hi> per quem numquam transierat.
</div>
<div type="verse" n="80">
<hi rend="small-caps">argvtvm</hi> breve.
</div>
<div type="verse" n="81">
<hi rend="small-caps">lvxvriatqve toris animosvm pectvs</hi> <seg type="Danielis" rend="italic">'animosum'</seg> nodosum
et eminens pulpis.
</div>
<div type="verse" n="82">
<hi rend="small-caps">spadices</hi> quos phoeniciatos vocant pressos, myrteos.
<hi rend="small-caps">glavci</hi> autem sunt felineis oculis, id est quodam splendore perfusis.
<hi rend="small-caps">color deterrimvs albis</hi> atqui alibi ait "qui candore
nives anteirent c. a." sed aliud est candidum esse, id est quadam
nitenti luce perfusum; aliud album, quod pallori constat esse
vicinum. 'gilvus' autem est melinus color. multi ita legunt 'albis
et gilvo', ut non album vel gilvum, sed albogilvum vituperet. <seg type="Danielis" rend="italic">quod
falsum est.</seg> quod si singuli colores vituperandi sunt, quanto magis
mixtus uterque, id est albogilvus? <seg type="Danielis" rend="italic">et aliter: <hi rend="small-caps">et gilvo</hi> spadix phoenicius
est, quales sunt fructus palmarum, neque satis diluti coloris,
neque nimium pressi. 'glaucus' autem caeruleus est color, id est subviridis
albo mixtus et quasi clarior. nam ille sine dubio displicet, qui
ex albo et gilvo constat, ut sit unum 'albis et gilvo': aliqui repugnant
illi "qui candore nives anteirent, cursibus auras" et "bigis it
Turnus in albis".</seg>
</div>
<div type="verse" n="84">
<hi rend="small-caps">tremit artvs</hi> figurate pro 'artubus tremit'.
</div>
<div type="verse" n="85">
<hi rend="small-caps">volvit svb naribvs ignem</hi> flatu indicat magnanimitatem
suam.
</div>
<div type="verse" n="87">
<hi rend="small-caps">dvplex spina</hi> aut re vera duplex, aut lata, ut "duplicem
gemmis auroque coronam", item "et duplici aptantur
dentalia dorso".
</div>
<div type="verse" n="89">
<hi rend="small-caps">amyclaei domitvs pollvcis habenis cyllarvs</hi> atqui
Castor equorum domitor fuit. sed fratrem pro fratre posuit poetica
licentia, ut "quas illi Philomela dapes" pro 'Progne', item "revocato
a sanguine Teucri" pro 'Dardani': aut certe ideo Pollucem
pro Castore posuit, quia ambo licenter et Polluces et Castores
vocantur; nam et ludi et templum et stellae Castorum nominantur.
<seg type="Danielis" rend="italic">et aliter: Amyclae civitas Laconicae. Xanthum autem &lt;dicit&gt; et Cyllarum
equos, quos Neptunus Iunoni dono dedit, illa Castori et Polluci,
ut poetae graeculi fabulantur.</seg>
</div>
<div type="verse" n="91">
<hi rend="small-caps">martis eqvi biivges </hi>Δεῖμος et Φόβος. <hi rend="small-caps">cvrrvs achillis</hi>
<seg type="Danielis" rend="italic">dixit</seg> pro equis. <seg type="Danielis" rend="italic">hi sunt</seg> Baliarchus et Xanthus.
</div>
<div type="verse" n="93">
<hi rend="small-caps">conivgis adventv pernix satvrnvs</hi> dum cum amata
Philyra Saturnus coiret, Ops eius uxor advenit. cuius praesentiam
veritus, se in equum convertit, qualem potuit numen imitari. exinde
natus est Chiron, dimidia parte homo, dimidia equus. sane
'Ops' cum de uxore Saturni dicimus, 'O' corripitur, ut 'Ops Opis';
cum vero de nympha dicimus 'Opis', longa est 'O', ut "Opis ad
aetherium pinnis aufertur Olympum". 'pernix' autem ad equum
refertur; nam Saturni stella tardissima est. <seg type="Danielis" rend="italic">et aliter: Saturnus cum
Philyram, Oceani filiam, in Thessalia adamasset et cum ea coiret, adventante
uxore se in equum, illam in equam convertit, atque ita uterque
opprobrium effugerunt. hinc natus est Chiron centaurus. quidam
Philyram in florem conversam dicunt vel in arborem, unde liber philyrinus
dicitur, quo coronae illigantur. 'pernix' autem ad equum refertur;
nam tardissimus est Saturnus.</seg>
</div>
<div type="verse" n="94">
<hi rend="small-caps">pelion</hi> montem Thessaliae, in quo Chiron habitavit.
</div>
<div type="verse" n="95">
<hi rend="small-caps">hvnc qvoqve</hi> licet bonum et tot signis probatum. <hi rend="small-caps">morbo
gravis avt i. s. a.</hi> duo sunt, quibus minuuntur corporis vires, senectus
et morbus: unde mire utrumque conplexus est.
</div>
<div type="verse" n="96">
<hi rend="small-caps">abde domo</hi> in domo; nam si adverbialiter vellet loqui,
'domi' diceret: tale est illud in quarto "non Libyae, non
Tyro". <hi rend="small-caps">nec tvrpi ignosce senectae</hi> Cicero in maiore Catone
et laudat et vituperat senectutem. unde dupliciter hunc locum intellegimus:
aut 'nec ignosce turpi senectae', aut 'non turpi senectae
ignosce', id est abde et ignosce senectae, quae turpis non est, quia
per naturam venit.
</div>
<div type="verse" n="98">
<hi rend="small-caps">ad proelia</hi> <seg type="Danielis" rend="italic">id coitum:</seg> alibi "nocturnaque bella". <seg type="Danielis" rend="italic">et
aliter: bene 'si quando', quia senex &lt;id est&gt; raro. et 'proelia' pro
coitu dixit.</seg>
</div>
<div type="verse" n="100">
<hi rend="small-caps">animos aevvmqve notabis praecipve</hi> ante omnia aetatem
et magnanimitatem requires, post cetera, id est parentes et
studium.
</div>
<div type="verse" n="101">
<seg type="Danielis" rend="italic"><hi rend="small-caps">hinc alias artes</hi> 'artes' hic virtutes. et 'prolem parentum'
nove posuit: est enim proprie liberorum, ut "geminam partu dabit
Ilia prolem".</seg>
</div>
<div type="verse" n="102">
<hi rend="small-caps">et qvis cviqve dolor victo qvae gloria palmae</hi> vult
probare, moveri equos vel amissione vel adquisitione victoriae; nam
eo tendit sequens iste decursus: unde est paulo post "tantus
amor laudum, tantae est victoria curae". Lucanus
"quantum clamore iuvatur Eleus sonipes".
</div>
<div type="verse" n="104">
<hi rend="small-caps">effvsi carcere cvrrvs</hi> usurpative pro carceribus, qui
ab arcendo dicti sunt: nam carcer est custodia noxiorum.
</div>
<div type="verse" n="105">
<hi rend="small-caps">ivvenvm</hi> aurigarum, vel spectantium. <hi rend="small-caps">havrit</hi> ferit, ut
"latus haurit apertum".
</div>
<div type="verse" n="106">
<hi rend="small-caps">verbere torto</hi> frequenti scilicet iteratione.
</div>
<div type="verse" n="107">
<hi rend="small-caps">fervidvs axis</hi> alibi "frenaque ferventesque rotas":
nam tam rotae, quam axis cursu calescunt.
</div>
<div type="verse" n="113">
<hi rend="small-caps">primvs erichthonivs cvrrvs et qvattvor a. i. e.</hi> Vulcanus
impetrato a Iove Minervae coniugio, illa reluctante, effectum
libidinis proiecit in terram. inde natus est puer draconteis pedibus,
qui appellatus est Erichthonius, quasi de terra et lite procreatus:
nam ἔρις est lis, χθὼν terra. hic ad tegendam pedum foeditatem
iunctis equis usus est curru, quo tegeret sui corporis turpitudinem.
<seg type="Danielis" rend="italic">et aliter: Varro in libro, qui Admirabilium inscribitur, Erichthonium
ait primum quattuor iunxisse equos ludis, qui Panathenaea appellantur.
de hoc Erichthonio alibi satis dictum. qui anguinis pedibus fuisse memoratur.</seg>
</div>
<div type="verse" n="114">
<hi rend="small-caps">rapidvs</hi> velox. <hi rend="small-caps">victor</hi> propositi sui effector.
</div>
<div type="verse" n="115">
<hi rend="small-caps">frena pelethronii lapithae g. d.</hi> Pelethronium oppidum
est Thessaliae, ubi primum domandorum equorum repertus est
usus. nam cum quidam Thessalus rex, bubus oestro exagitatis,
satellites suos ad eos revocandos ire iussisset illique cursu non sufficerent,
ascenderunt equos et eorum velocitate boves secuti, eos
stimulis ad tecta revocarunt. sed hi visi, aut cum irent velociter,
aut cum eorum equi circa flumen Peneon potarent capitibus inclinatis,
locum fabulae dederunt, ut Centauri esse crederentur, qui
dicti sunt Centauri ἀπὸ τοῦ κεντᾷν τοὺς ταύρους. alii dicunt Centaurorum
fabulam esse confictam ad exprimendam humanae vitae
velocitatem, quia equum constat esse velocissimum. bene autem
'Pelethronii' addidit, quia sunt et alii Lapithae. <seg type="Danielis" rend="italic">et aliter: Pelethronios
Lapithas ideo appellavit, quia sunt Thessali. Pelethronium antrum
est, ubi Achillem Chiron erudivit. alii Pelethronium regem Lapitharum
volunt. <hi rend="small-caps">gyrosqve dedere</hi> pro 'docuere': aliter enim 'frena
dedere' et aliter 'gyros'. et est syllepsis, cum aliquid assumitur, quod
dictum supra non est.</seg>
</div>
<div type="verse" n="116">
<hi rend="small-caps">eqvitem</hi> equum: pro equo rectorem posuit. <seg type="Danielis" rend="italic">et aliter: hic
'equitem' sine dubio equum dicit, maxime cum inferat 'insultare solo':
Ennius annalium septimo "denique vi magna quadrupes eques atque
elephanti proiciunt sese". et <hi rend="small-caps">svb armis</hi> id est insidente armato.</seg>
</div>
<div type="verse" n="117">
<hi rend="small-caps">gressvs glomerare</hi> ut cum disciplina incedat.
</div>
<div type="verse" n="118">
<seg type="Danielis" rend="italic"><hi rend="small-caps">dvrvs vterqve labor</hi> et sub iugum mittere, et sub femur.</seg>
</div>
<div type="verse" n="120">
<hi rend="small-caps">qvamvis saepe fvga v. i. e. h.</hi> ordo est: quamvis sit
saepe victor, quamvis nobili genere procreatus, tamen a magistris
aetas est magnanimitasque requirenda: quae si non fuerint, illa
nihil prosunt.
</div>
<div type="verse" n="121">
<seg type="Danielis" rend="italic"><hi rend="small-caps">et patriam epirvm referat</hi> * * * non enim potest unus equus
duas patrias habere. et 'referat', sicut ibi positum "et salis
occultum referunt in lacte saporem" et "qui te tamen ore
referret".</seg>
</div>
<div type="verse" n="122">
<hi rend="small-caps">neptvniqve i. d. o. g.</hi> ab equo Neptuni, qui natus est
tridentis percussione. <seg type="Danielis" rend="italic">et aliter: Neptunus etiam parens quorundam
equorum fertur, ut Pegasi ex Medusa et Arionis ex Cerere, cuius †
odorinium Adrastus habuit.</seg>
</div>
<div type="verse" n="123">
<hi rend="small-caps">his animadversis</hi> moribus et aetate deprehensis. <hi rend="small-caps">instant svb tempvs</hi>
coeundi scilicet, quo eis cura maior adhibetur.
</div>
<div type="verse" n="124">
<hi rend="small-caps">denso pingvi</hi> non laxo, quod quibusdam potionibus per
fraudem agasones facere consuerunt: unde ait 'denso', id est viribus
pleno. sane 'pingue' generis est neutri: et ita in omnibus idoneis
invenitur; nam nec 'pinguedo' nec 'pinguetudo' latinum est. <seg type="Danielis" rend="italic">et aliter:
&lt;'pingue'&gt; absolute posuit, ut est illud Lucretianum "hic
pecudes fessae pingui".</seg>
</div>
<div type="verse" n="125">
<seg type="Danielis" rend="italic"><hi rend="small-caps">qvem legere dvcem et pecori dixere maritvm</hi> 'dixere
maritum' pro 'designaverunt': Cicero de re publica sic "dictatore L.
Quinctio dicto"; sed et Horatius "quem Venus arbitrum dicet bibendi"
pro 'designabit'.</seg>
</div>
<div type="verse" n="126">
<hi rend="small-caps">pvbentesqve secant h.</hi> adultas, maturiores, quibus robur
adquiritur.
</div>
<div type="verse" n="127">
<hi rend="small-caps">blando labori</hi> periphrasis coitus. <seg type="Danielis" rend="italic">et aliter: mire blandum
laborem coitum dixit, quod sit cum voluptate.</seg>
</div>
<div type="verse" n="128">
<hi rend="small-caps">ieivnia</hi> infirmitatem venientem ex inedia. <seg type="Danielis" rend="italic">et aliter: 'ieiunia'
pro macie.</seg>
</div>
<div type="verse" n="129">
<seg type="Danielis" rend="italic">*<hi rend="small-caps">ipsa avtem macie tenvant armenta</hi> ut "fontesque
negant et frondibus arcent".*</seg>
</div>
<div type="verse" n="130">
<hi rend="small-caps">iam nota volvptas sollicitat</hi> dicendo 'nota' per transitum
tetigit rem ab aliis diligenter expressam: nam equae pullae
cum primum coeunt, si macrae sunt, et debilitantur et debiles
creant, post primum autem partum tenues esse debent. <seg type="Danielis" rend="italic">et aliter:
'primos concubitus' anni redeuntis accipiendum: alioquin contrarium
videbitur quod infert 'iam nota voluptas'. ergo 'primos' poetice pro
'primum'. quidam notam voluptatem non coitum, sed desiderium accipi
volunt.</seg>
</div>
<div type="verse" n="131">
<hi rend="small-caps">frondesqve negant e. f. a.</hi> contra illud "florentesque
secant herbas fluviosque ministrant".
</div>
<div type="verse" n="133">
<hi rend="small-caps">cvm graviter tvnsis gemit area frvgibvs</hi> hoc est die
medio. hoc autem ad exprimendum diei tempus est positum, non
quod equae aestatis tempore coeant. <seg type="Danielis" rend="italic">et aliter: 'tusis' quae tunduntur:
non enim cum tusae sunt, sed cum tunduntur, &lt;gemit area.&gt; nec
'graviter tusis', &lt;sed&gt; 'graviter gemit'. et 'tusis' sine 'n' littera legendum.</seg>
</div>
<div type="verse" n="135">
<hi rend="small-caps">nimio ne lvxv</hi> nimio pingui. et bene rem turpem aperte
a Lucretio tractatam vitavit translationibus, quas omnes ab agricultura
traxit, ut 'luxu' propter luxuriam segetum.
</div>
<div type="verse" n="136">
<hi rend="small-caps">genitali arvo</hi> pro muliebri folliculo, quem vulvam vocant,
ut etiam Plinius docet: nam ante folliculus dicebatur. <hi rend="small-caps">svlcos oblimet</hi>
claudat meatus. et hoc similiter per translationem
dixit: nam legimus supra "et obducto late tenet omnia
limo". <seg type="Danielis" rend="italic">et aliter: Lucretius "ne oblimet" pro 'obturet' et 'obcludat'.
alibi 'oblimet' terat, perdat: Horatius "rem patris oblimare malum
est ubicumque".</seg>
</div>
<div type="verse" n="137">
<seg type="Danielis" rend="italic"><hi rend="small-caps">sitiens venerem</hi> quare 'sitiens'? solvit quaestionem * alii
dictum volunt 'sitiens' libidinis plena.</seg>
</div>
<div type="verse" n="138">
<seg type="Danielis" rend="italic"><hi rend="small-caps">rvrsvs cvra patrvm cadere</hi> 'rursus' hic pro 'contra'
significat.</seg>
</div>
<div type="verse" n="139">
<hi rend="small-caps">exactis gravidae cvm mensibvs errant</hi> vicinis partui:
tunc enim diligentius tractandae sunt, ne abigant.
</div>
<div type="verse" n="140">
<seg type="Danielis" rend="italic"><hi rend="small-caps">non illas gravibvs</hi> 'gravibus' aut epitheton est plaustrorum,
aut 'gravibus' onustis dixit. sed poetice 'plaustris iuga ducere', non
'iugis plaustra'.</seg>
</div>
<div type="verse" n="141">
<hi rend="small-caps">saltv svperare viam sit passvs</hi> quod solet fieri, cum
pascunt pedibus inpeditis.
</div>
<div type="verse" n="142">
<seg type="Danielis" rend="italic"><hi rend="small-caps">carpere prata fvga flvvios innare r</hi>. hoc dicit: innatent
fluvios, sed non rapaces: nam infra ait 'saltibus in vacuis pascant et
plena secundum flumina'.</seg>
</div>
<div type="verse" n="143">
<hi rend="small-caps">vacvis</hi> magnis. <hi rend="small-caps">plena flvmina</hi> ne inclinentur ad
potum. <seg type="Danielis" rend="italic">et aliter hic 'saltibus', aliter supra "nec saltu superare
viam sit passus". 'vacuis' autem 'saltibus' sine maritis dixit.</seg>
</div>
<div type="verse" n="145">
<seg type="Danielis" rend="italic"><hi rend="small-caps">saxea procvbet v.</hi> nove 'saxea umbra' quae saxis fiat. et
'procubet' protendatur.</seg>
</div>
<div type="verse" n="146">
<hi rend="small-caps">est lvcos silari circa ilicibvsqve virentem plvrimvs albvrnvm volitans</hi>
ordo talis est: circa lucos Silari, fluminis
Lucaniae, et Alburnum, eiusdem montem, est plurimus volitans: ac
si diceret, est multa musca. 'volitans' autem modo nomen est, non
participium. <seg type="Danielis" rend="italic">et aliter: ordo 'est plurimus volitans circa lucos Silari
Alburnumque virentem ilicibus'. 'volitans' absolute. Silarus et Alburnus
in Lucania sunt montes. Nigidius de animalibus "asilus est musca
varia, tabanus, bubus maxime nocens. hic apud Graecos prius
μύωψ vocabatur, postea &lt;a&gt; magnitudine incommodi oestrum
appellarunt". et hoc est quod ait 'oestrum Grai vertere vocantes', non
de latino in graecum, sed de graeco in suam linguam, quae prior fuit.</seg>
</div>
<div type="verse" n="148">
<hi rend="small-caps">oestrvm grai vertere vocantes</hi> 'vertere' ex soni similitudine
ὀνοματοποιίαν fecere: non enim possumus accipere, ex
latina lingua mutavere, cum constet graecam primam fuisse. οἶστρος
autem graecum est· latine asilus, vulgo tabanus vocatur. <hi rend="small-caps">cvi
nomen asilo</hi> ut "cui Remulo cognomen erat". <seg type="Danielis" rend="italic"><hi rend="small-caps">oestrvm grai
vertere v.</hi> quomodo 'Grai vertere', cum omnia, quae latina sunt, a
graeca ratione descendant? solvit quaestionem: Graeci cum myopem
primo dixerint, displicuit nomen, quia proprium non erat: oestrum dixerunt,
hoc est quia furiam oestrum vocant; dividit enim furia armenta,
cum ab eo stimulantur. latine vero hoc animal tabanus dicitur.</seg>
</div>
<div type="verse" n="150">
<seg type="Danielis" rend="italic"><hi rend="small-caps">fvrit mvgitibvs aether</hi> poetice convertit: nam cum furor
boum sit, aetherem ait furere.</seg>
</div>
<div type="verse" n="151">
<seg type="Danielis" rend="italic"><hi rend="small-caps">sicci</hi> quare 'sicci', cum ripam dixerit? ostendit hunc non
esse fluvium, sed rivum, ut alibi "et arentem Xanthi cognomine
rivum"</seg>. <hi rend="small-caps">sicci tanagri</hi> non multum valentis. Tanager autem
fluvius est Lucaniae. <seg type="Danielis" rend="italic">et 'sicci' ad tempus aestatis relatum est: est
enim torrens hieme.</seg> et hoc dicit, armentorum mugitu cuncta resonare.
</div>
<div type="verse" n="152">
<hi rend="small-caps">hoc qvondam monstro</hi> argumentatur ab exemplo, dicens,
oestro contra paelicem se defendisse Iunonem. nota autem
est fabula, Io, Inachi filiam, a Iove adventu Iunonis esse conversam
in vaccam: cui Iuno inmisit oestrum, quo toto orbe fatigata
tandem aliquando venit ad Aegyptum, et illic in Isim conversa est.
transiit autem per mare angustum, quod Bosphoron appellatum est,
nunc Hellespontum nominatur.
</div>
<div type="verse" n="153">
<seg type="Danielis" rend="italic"><hi rend="small-caps">pestem meditata ivvencae</hi> Ionem dicit, Inachi filiam, quam
in bovem conversam &lt;Iuno&gt; oestro percussisse dicitur. illa se in mare
praecipitavit, &lt;quod&gt; Ionium vocaverunt. et Isis dicitur, quasi sola
dea: hoc enim Aegyptiis placet.</seg> <hi rend="small-caps">pestem meditata ivvencae</hi> vel
quam pestem ante excogitaverat: vel 'meditata' inferens et exercens
accipiamus: Horatius "horrendamque cultis diluviem meditatur
agris", id est infert, exercet; nam et in ipsa meditatione exercitium
est.
</div>
<div type="verse" n="154">
<hi rend="small-caps">hvnc qvoqve</hi> id est etiam hoc malum remove. <hi rend="small-caps">fervoribvs acrior instat</hi>
tunc est acrior. et dicendo tempus ostendit
quemadmodum possit evitari.
</div>
<div type="verse" n="155">
<hi rend="small-caps">gravido pecori</hi> a gravido pecore: nam 'arceo a te' dicimus.
</div>
<div type="verse" n="156">
<hi rend="small-caps">sole recens orto</hi> statim, <seg type="Danielis" rend="italic">ut</seg> Sallustius "coria recens
detracta veluti glutino adolescebant".
</div>
<div type="verse" n="157">
<hi rend="small-caps">in vitvlos</hi> modo generaliter et de equis et de bubus
accipimus.
</div>
<div type="verse" n="158">
<hi rend="small-caps">notas</hi> characteres.
</div>
<div type="verse" n="159">
<hi rend="small-caps">pecori habendo svmmittere</hi> admissarios facere. <seg type="Danielis" rend="italic">et aliter:
id quod habetur: Lucilius in tricesimo "non numquam dabit
ipsa aetas quod possit habendo".</seg>
</div>
<div type="verse" n="161">
<hi rend="small-caps">et campvm horrentem f. i. g.</hi> ecbasis poetica: suffecerat
enim 'aut scindere terram'.
</div>
<div type="verse" n="162">
<hi rend="small-caps">cetera pascvntvr virides a. p. h.</hi> per hoc intellegimus
illa omnia quae dixit animalia domi esse servanda. <seg type="Danielis" rend="italic">et aliter: 'cetera'
quae non inuruntur.</seg>
</div>
<div type="verse" n="163">
<hi rend="small-caps">tv qvos ad stvdivm</hi> locus de bubus domandis.
</div>
<div type="verse" n="164">
<hi rend="small-caps">viamqve insiste domandi</hi> institue artem domandi.
</div>
<div type="verse" n="165">
<seg type="Danielis" rend="italic"><hi rend="small-caps">dvm mobilis aetas</hi> 'mobilis' flexilis. et est duplex lectio:
potest enim et sic legi 'iuvenum dum mobilis aetas'.</seg>
</div>
<div type="verse" n="166">
<hi rend="small-caps">circlos</hi> 'circus' est principale, unde fit 'circulus' et per
synaeresin 'circlus', sicut 'periculum' et 'periclum', 'saeculum' et
'saeclum'.
</div>
<div type="verse" n="168">
<seg type="Danielis" rend="italic"><hi rend="small-caps">ipsis e torqvibvs aptos</hi> 'aptos' unitos aut conexos: est enim
†apta iungi.</seg>
</div>
<div type="verse" n="169">
<hi rend="small-caps">gradvm conferre</hi> pariter incedere.
</div>
<div type="verse" n="170">
<hi rend="small-caps">rotae inanes</hi> sine pondere.
</div>
<div type="verse" n="173">
<hi rend="small-caps">temo aerevs</hi> fortis: sic in quinto "aerea quem
obliquum rota transiit", item Horatius "inclusam Danaen turris
aenea".
</div>
<div type="verse" n="174">
<hi rend="small-caps">pvbi indomitae</hi> hoc ad iuvencos tantum pertinet: nam
de equis contra dicturus est, ut "namque ante domandum
ingentes tollent animos". <seg type="Danielis" rend="italic">et aliter: utrum, dum quosdam domas,
interea indomitis haec praestabis, an, antequam domes, interea?</seg>
</div>
<div type="verse" n="175">
<hi rend="small-caps">vescas frondes</hi> siccas et teneras; nam vescum hoc est
proprie: unde et telae aranearum vescae nominantur. <seg type="Danielis" rend="italic">et aliter:
'vescas' teneras et exiles: nam 'vescum' apud antiquos significabat
macrum et quasi quod escam non reciperet: Afranius in sororibus "an
puer est vescus, inbecillus viribus". sed vide ne 'vescas' appetibiles
dixerit: Lucretius certe pro edace posuit, ut "vesco sale
saxa peresa".</seg>
</div>
<div type="verse" n="176">
<hi rend="small-caps">frvmenta manv c. s.</hi> eis etiam farraginem dabis. <seg type="Danielis" rend="italic"><hi rend="small-caps">nec
tibi fetae more patrvm</hi> 'fetae' nostro more: neque enim mulgeri nisi
enixae possunt. antiqui enim fetum pro gravido solebant ponere, ut
Varro Atacinus "feta feris Libye", et ipse Vergilius "scandit fatalis
machina muros feta armis". et 'more patrum' sic intellege,
ut dixerit [mulgeri]: nec implebunt mulctraria more patrum, qui lac
magis reservabant fetibus: alioquin accusabitur ab eo avaritia maiorum,
qui sibi omne lac mulgebant. legitur et 'mulgaria', ut Valgius ait "sed
nos ante casam tepidi mulgaria lactis et sinum bimi cessamus
ponere Bacchi".</seg>
</div>
<div type="verse" n="180">
<hi rend="small-caps">praelabi flvmina</hi> quia, ut supra diximus, circa
ripas fluminum agitabatur curule certamen.
</div>
<div type="verse" n="187">
<seg type="Danielis" rend="italic"><hi rend="small-caps">atqve haec iam primo depvlsvs ab vbere matris</hi> non
'primo ubere', sed 'iam primo' quasi unum lege, ut sit 'iam primo
audeat depulsus ab ubere matris'.</seg>
</div>
<div type="verse" n="188">
<hi rend="small-caps">inqve vicem</hi> frenorum scilicet, ne adhuc tenera ora laedantur.
<seg type="Danielis" rend="italic">et aliter: Celsus 'inque vicem' sic intellegit, ut sit nonnumquam
sine capistris: alii, ut sit in utraque parte ductus facilis.</seg>
</div>
<div type="verse" n="189">
<hi rend="small-caps">inscivs aevi</hi> nondum habens ab annis fiduciam. <seg type="Danielis" rend="italic">et aliter:
'etiam' pro 'adhuc'.</seg>
</div>
<div type="verse" n="190">
<hi rend="small-caps">qvarta aetas</hi> quartus annus: nam aetatem plerumque
generaliter dicimus pro anno <seg type="Danielis" rend="italic">et</seg> pro triginta <seg type="Danielis" rend="italic">et</seg> pro centum <seg type="Danielis" rend="italic">et</seg> pro
quovis tempore.
</div>
<div type="verse" n="193">
<hi rend="small-caps">sitqve laboranti similis</hi> praeparetur ad futurum laborem.
<seg type="Danielis" rend="italic">et aliter: hoc est non vere laboret, ne taedium capiat. ac 'per
aperta volans' currens.</seg>
</div>
<div type="verse" n="195">
<seg type="Danielis" rend="italic"><hi rend="small-caps">aeqvora vix svmma</hi> campum planum aequor appellat.</seg>
</div>
<div type="verse" n="196">
<hi rend="small-caps">qvalis hyperboreis</hi> Hyperborei montes sunt Scythiae,
dicti, quod supra, id est ultra eos, flat Boreas. dicit autem, sic
currat equus, ut ventus.
</div>
<div type="verse" n="197">
<hi rend="small-caps">differt</hi> dissipat. <hi rend="small-caps">arida</hi> autem <hi rend="small-caps">nvbila</hi> sine pluviis.
</div>
<div type="verse" n="199">
<hi rend="small-caps">horrescvnt</hi> contremiscunt: Persius "scis comitem
horridulum trita donare lacerna", id est trementem.
</div>
<div type="verse" n="201">
<hi rend="small-caps">ille volat</hi> scilicet ventus. <hi rend="small-caps">verrens</hi> trahens.
</div>
<div type="verse" n="202">
<hi rend="small-caps">ad elei metas</hi> <seg type="Danielis" rend="italic">'metas' dixit fines,</seg> scilicet circi. Elis autem
civitas est Arcadiae, in qua agitabatur curule certamen. et est species
pro genere. <seg type="Danielis" rend="italic">et aliter: 'Elei campi' maximi ex omnibus, quod
sint pedum septingentorum, cum alii minus.</seg>
</div>
<div type="verse" n="203">
<hi rend="small-caps">spvmas aget ore crventas</hi> quod est signum equi fortissimi,
si velut rubras egerit spumas.
</div>
<div type="verse" n="204">
<hi rend="small-caps">belgica esseda</hi> Gallicana vehicula: nam Belgi civitas
est Galliae, in qua huius vehiculi repertus est usus. <seg type="Danielis" rend="italic">et aliter: 'Belgica'
Gallica. 'esseda' autem vehiculi vel currus genus, quo soliti sunt
pugnare Galli: Caesar testis est libro ad Ciceronem III "multa milia
equitum atque essedariorum habet". hinc et gladiatores essedarii
dicuntur, qui curru certant. 'molli' autem mobili dixit, ut
"oscilla ex alta suspendunt mollia pinu".</seg> <hi rend="small-caps">molli collo</hi> domito,
ut "et mollia colla reflectunt".
</div>
<div type="verse" n="208">
<hi rend="small-caps">dvris parere lvpatis</hi> frenis asperrimis. dicta autem
lupata a lupinis dentibus, qui inaequales sunt, unde etiam eorum
morsus vehementer obest. <seg type="Danielis" rend="italic">et aliter: lupatum freni genus est, quo
temperantur ora, quae ductui repugnant.</seg>
</div>
<div type="verse" n="210">
<hi rend="small-caps">caeci amoris</hi> latentis <seg type="Danielis" rend="italic">amoris, id est</seg> cupidinis.
</div>
<div type="verse" n="212">
<hi rend="small-caps">relegant</hi> removent.
</div>
<div type="verse" n="213">
<hi rend="small-caps">flvmina lata</hi> <seg type="Danielis" rend="italic">ideo dixit 'flumina',</seg> ne natatus sit facilis.
</div>
<div type="verse" n="215">
<hi rend="small-caps">videndo</hi> dum videtur: gerundi modus a passivo.
</div>
<div type="verse" n="219">
<hi rend="small-caps">in magna silva</hi> alii 'Sila' legunt, ut sit mons Lucaniae:
quod modo nulla necessitas cogit, ut in Aeneide "ac
velut ingenti Sila summove Taburno", ubi utrumque speciale
est.
</div>
<div type="verse" n="221">
<seg type="Danielis" rend="italic"><hi rend="small-caps">lavit ater corpora sangvis</hi> hoc ab illa declinatione descendit
'lavo lavis lavit', 'fervo fervis fervit'.</seg>
</div>
<div type="verse" n="222">
<seg type="Danielis" rend="italic"><hi rend="small-caps">versaqve in obnixos</hi> 'versa' infesta: Plautus in Casina
"necesse est versis gladiis repugnarier", id est infestis.</seg>
</div>
<div type="verse" n="223">
<hi rend="small-caps">reboant</hi> resultant, remugiunt. est autem graecum verbum;
nam apud Latinos nullum verbum est, quod ante 'o' finalem
'o' habeat, excepto 'inchoo', quod tamen maiores aliter scribebant,
aspirationem interponentes duabus vocalibus, et dicebant 'incoho':
tria enim tantum habebant nomina, in quibus 'c' litteram sequeretur
aspiratio 'sepulchrum' 'Orchus' 'pulcher', e quibus 'pulcher'
tantum hodie recipit aspirationem.
</div>
<div type="verse" n="225">
<hi rend="small-caps">exvlat</hi> extra solum suum habitat.
</div>
<div type="verse" n="226">
<seg type="Danielis" rend="italic"><hi rend="small-caps">plagasqve svperbi</hi> sic positum, ut "et vulnere tardus
Vlixi".</seg>
</div>
<div type="verse" n="227">
<seg type="Danielis" rend="italic"><hi rend="small-caps">invltvs amores</hi> nunc iuvencam.</seg>
</div>
<div type="verse" n="228">
<hi rend="small-caps">et stabvla a. r. e. a.</hi> Cicero de Catilina "retorquet
oculos profecto saepe ad hanc urbem, quam e suis faucibus
ereptam esse luget". <seg type="Danielis" rend="italic">'excessit' pro 'excidit'.</seg>
</div>
<div type="verse" n="229">
<hi rend="small-caps">vires exercet</hi> ab incultu <seg type="Danielis" rend="italic">vires vel</seg> robur adquirit.
</div>
<div type="verse" n="230">
<hi rend="small-caps">pernix</hi> modo perseverans: Horatius "pernicis uxor
Apuli". 'pernix' autem perseverans a pernitendo tractum est. <seg type="Danielis" rend="italic">et
aliter: legunt et 'pernox'; sed 'pernix' melius, id est pertinax. <hi rend="small-caps">instrato saxa cvbili</hi>
nota figura, non 'saxis'.</seg>
</div>
<div type="verse" n="231">
<hi rend="small-caps">carice acvta</hi> herba durissima.
</div>
<div type="verse" n="235">
<seg type="Danielis" rend="italic"><hi rend="small-caps">viresqve refectae</hi> deest 'est' et 'sunt'.</seg>
</div>
<div type="verse" n="236">
<hi rend="small-caps">oblitvm</hi> iam securum ex ante acta victoria. <seg type="Danielis" rend="italic">et aliter:
'oblitum' quasi exercitationis et virium, quem securitas et amor corruperit,
adeo ut nec crederet hostem esse rediturum.</seg>
</div>
<div type="verse" n="237">
<hi rend="small-caps">flvctvs vt in medio c. c. a. p.</hi> sic paulatim taurus
movetur ad proelium.
</div>
<div type="verse" n="239">
<hi rend="small-caps">immane</hi> adverbium est.
</div>
<div type="verse" n="244">
<hi rend="small-caps">amor omnibvs idem</hi> in unoquoque genere unus est amor,
id est similis: ut puta in lupis unus amor est, id est similis, item
in equis et aliis omnibus pro qualitate generis sui: sicut et alibi
ait "sopor suus occupat artus", id est ipsis aptus. nam
in omnibus animalibus non est amor unus atque idem, sed in singulis
generibus pro qualitate naturae.
</div>
<div type="verse" n="245">
<hi rend="small-caps">catvlorvm oblita</hi> vi scilicet nimii amoris. <hi rend="small-caps">leaena</hi>
autem graecum est, sicut dracaena: nam nos 'hic' et 'haec leo' dicimus;
'lea' namque usurpatum est, quia in 'o' exeuntia <seg type="Danielis" rend="italic">masculina</seg>
feminina ex se non faciunt, ut 'fullo' 'latro' 'leo'.
</div>
<div type="verse" n="247">
<hi rend="small-caps">informes vrsi</hi> vel magni, vel qui tempore, quo nascuntur,
forma carent: dicitur enim quaedam caro nasci, quam mater
lambendo in membra componit.
</div>
<div type="verse" n="249">
<hi rend="small-caps">solis</hi> desertis. <hi rend="small-caps">libyae</hi> autem <hi rend="small-caps">in agris</hi> serpentibus
plenis.
</div>
<div type="verse" n="250">
<hi rend="small-caps">tota tremor pertemptet e. c.</hi> signatis sermonibus
utitur ad vim amoris exaggerandam, dicens et 'tota corpora' et
'pertemptet', id est penitus temptet, cum dicat levem odorem
equarum.
</div>
<div type="verse" n="251">
<hi rend="small-caps">notas odor attvlit avras</hi> hypallage est pro 'si aurae
odorem adportaverint notum'.
</div>
<div type="verse" n="252">
<hi rend="small-caps">frena virvm</hi> <seg type="Danielis" rend="italic">non eos retardant</seg> frena virorum fortium.
</div>
<div type="verse" n="253">
<hi rend="small-caps">rvpesqve cavae a. o. r.</hi> ad illud superius respexit
"post montem oppositum et trans flumina lata".
</div>
<div type="verse" n="254">
<seg type="Danielis" rend="italic"><hi rend="small-caps">flvmina correptosqve vnda torqventia montes</hi> &lt;saxa
'montes'&gt; appellavit. et est ordo 'flumina torquentia unda correptos
montes'.</seg>
</div>
<div type="verse" n="255">
<hi rend="small-caps">sabellicvs exacvit svs</hi> Sabinus: et est species pro genere.
dicit autem suem domesticum, quem cicurem vocant; nam
de apris supra ait "tunc saevus aper". hoc enim vult probare,
non tantum feras, sed et mansueta animalia amore in furorem
moveri.
</div>
<div type="verse" n="256">
<hi rend="small-caps">prosvbigit</hi> fodit et pedibus inpellit alternis, quod pugnaturi
sues facere consuerunt ad adquirendum robur: unde etiam latera
et costas terentes durant ea in futura certamina.
</div>
<div type="verse" n="257">
<hi rend="small-caps">atqve hinc atqve illinc v. a. v. d.</hi> et a pedum motu
et ab attritione costarum.
</div>
<div type="verse" n="258">
<hi rend="small-caps">qvid ivvenis</hi> ne forte occurreret, illa animalia carere
ratione, dicit etiam homines gravius in amore moveri. fabula talis
est: Leander et Hero, Abydenus et Sestias, fuerunt invicem se
amantes. sed Leander natatu ad Hero ire consueverat per fretum
Hellesponticum, quod Seston et Abydon civitates interfluit. cum
igitur iuvenis oppressi tempestate cadaver ad puellam delatum fuisset,
illa se praecipitavit e turri. <seg type="Danielis" rend="italic">et aliter: Leandri nomen occultavit
quia cognita erat fabula.</seg>
</div>
<div type="verse" n="261">
<hi rend="small-caps">porta caeli</hi> aer nubibus plenus, per quem iter in caelum
est.
</div>
<div type="verse" n="262">
<hi rend="small-caps">nec miseri possvnt r. p.</hi> hoc est amor parentum.
</div>
<div type="verse" n="263">
<seg type="Danielis" rend="italic"><hi rend="small-caps">crvdeli fvnere virgo</hi> ita hic 'virgo', quemadmodum ibi de
Pasiphae "a virgo infelix".</seg>
</div>
<div type="verse" n="265">
<hi rend="small-caps">inbelles cervi</hi> licet inbelles, tamen moventur in pugnam.
</div>
<div type="verse" n="266">
<hi rend="small-caps">fvror insignis</hi> notabilis, praecipuus.
</div>
<div type="verse" n="268">
<hi rend="small-caps">glavci potniades m. m. a. qvadrigae</hi> Potnia civitas est,
de qua fuit Glaucus. qui cum sacra Veneris sperneret, illa irata
equabus eius inmisit furorem, quibus utebatur ad currum, et eum
morsibus dilaceraverunt. ordo autem talis est 'quo tempore Glauci
membra malis absumpserunt Potniades quadrigae'. hoc autem ideo
fingitur, quod eis furorem Venus inmiserit, quia dilaniatus est
Glaucus, effrenatis nimia cupiditate equabus, cum eas cohiberet a
coitu, ut essent velociores. <seg type="Danielis" rend="italic">et aliter: Glaucus, Sisyphi filius, cum
ad gymnicum certamen quadrigam duceret, adplicuit ad vicum Boeotiae
Potnias et equas potum ad fontem sacrum per ignorantiam duxit, unde
qui bibissent in furorem agi solebant. itaque illum equae, furore exagitatae,
in ipso certamine curru effudisse ac morsibus laniasse dicuntur.</seg>
</div>
<div type="verse" n="269">
<hi rend="small-caps">trans gargara transqve sonantem ascanivm</hi> Gargara
pro quibuslibet montibus, sicut Ascanium pro quibuslibet fluminibus
posuit, quod et sequentia indicant, <seg type="Danielis" rend="italic">quod dicit</seg> 'superant montes
et flumina tranant'. <seg type="Danielis" rend="italic">Ascanius amnis est Mysiae, sed quae in Asia
est. de Gargaris supra dictum "et ipsa suas mirantur
Gargara messes".</seg>
</div>
<div type="verse" n="273">
<hi rend="small-caps">ore omnes versae in zephyrvm</hi> hoc etiam Varro dicit,
in Hispania ulteriore verno tempore equas, nimio ardore commotas,
contra frigidiores ventos ora patefacere ad sedandum calorem, et
eas exinde concipere edereque pullos, licet veloces, diu tamen minime
duraturos: nam brevis admodum vitae sunt. <seg type="Danielis" rend="italic"><hi rend="small-caps">ore omnes versae in zephyrvm</hi>
'in' pro 'contra'.</seg>
</div>
<div type="verse" n="274">
<seg type="Danielis" rend="italic"><hi rend="small-caps">exceptantqve leves avras</hi> frequentativum fecit ab excipiendo,
hoc est crebro excipiunt.</seg> <hi rend="small-caps">exceptant</hi> frequenter excipiunt.
</div>
<div type="verse" n="278">
<hi rend="small-caps">cavrvm</hi> pro 'corum', sicut 'saurex' pro 'sorex', 'caulis'
pro 'colis'.
</div>
<div type="verse" n="280">
<hi rend="small-caps">hinc demvm hippomanes vero qvod n. d. p.</hi> scit lectum
esse apud Hesiodum, herbam esse quandam, quae hippomanes vocatur,
quasi ἵππου μανία: si enim eam comederint equi, furore
quatiuntur. unde nunc adiecit 'vero quod nomine dicunt': nam
vult illam herbam abusive hippomanes dictam, quod possint equi
furere et alia quacumque ratione. re vera autem hippomanes dicit
esse virus, defluens ex equarum inguinibus quo tempore feruntur
amoris furore, ut sit hippomanes virus natum ἀπὸ τῆς μανίας τῆς
ἵππου. <seg type="Danielis" rend="italic">ordo 'hinc virus lentum ab inguine destillat, quod vero nomine
hippomanes dicunt pastores'. 'vero nomine' quoniam Theocritus
herbam dicit nasci in Arcadia, qua gustata equae in libidinem ardescunt,
et Theophrastus carunculam in fronte equini pulli. 'hippomanes'
ἀπὸ τῆς ἵππου μανίας, id est ab equae insania, defluens ex equarum
inguinibus, quo tempore virus natum ἀπὸ τῆς μανίας τῆς ἵππου.</seg>
</div>
<div type="verse" n="281">
<hi rend="small-caps">lentvm virvs</hi> <seg type="Danielis" rend="italic">quod dicit, id est</seg> viscidum.
</div>
<div type="verse" n="283">
<hi rend="small-caps">miscvervntqve h. e. n. i. verba</hi> exprimit augmenta
malitiae novercarum, quae virus herbis, <seg type="Danielis" rend="italic">plus tamen</seg> cantibus herbarum
armant venena.
</div>
<div type="verse" n="285">
<hi rend="small-caps">singvla dvm capti c. v. a.</hi> dum spatiatim cuncta describimus.
</div>
<div type="verse" n="286">
<seg type="Danielis" rend="italic"><hi rend="small-caps">svperat</hi> pro 'superest'.</seg>
</div>
<div type="verse" n="287">
<seg type="Danielis" rend="italic"><hi rend="small-caps">lanigeros agitare greges</hi> Lucretius contra "buceriaeque
greges". 'agitare' aut curare aut pascere.</seg> <hi rend="small-caps">hirtasqve
capellas</hi> saetosas, ut "hirsutumque supercilium".
</div>
<div type="verse" n="288">
<hi rend="small-caps">hinc labor h. l. f. s. c.</hi> ad tuenda inbecilliora animalia.
<seg type="Danielis" rend="italic">'colonos' pro pastoribus posuit.</seg>
</div>
<div type="verse" n="290">
<hi rend="small-caps">et angvstis hvnc addere r. h.</hi> humilem materiam alto
sermone decorare: sic illud in quarto est "in tenui labor; at
tenuis non gloria".
</div>
<div type="verse" n="291">
<hi rend="small-caps">sed me parnasi deserta per ardva</hi> 'per Parnasi ardua'
Heliconem et Cithaeronem, montes musis dicatos. et hoc dicit:
scribendi amor rapit me ad opus arduum et a nullo ante descriptum:
quod per periphrasin et allegoriam poeticam indicat.
</div>
<div type="verse" n="292">
<hi rend="small-caps">ivgis</hi> per iuga. <hi rend="small-caps">qva nvlla priorvm c. m. d. o. c.</hi>
dispono ire ad fontem Castalium per eam viam, per quam nullus
ante egit orbitam suam. ordo autem est 'qua nulla priorum orbita
Castaliam', <seg type="Danielis" rend="italic">fontem Delphorum,</seg> 'devertitur'.
</div>
<div type="verse" n="293">
<hi rend="small-caps">molli clivo</hi> id est facili itinere et descensione. hic
autem locus totus de Lucretio translatus est.
</div>
<div type="verse" n="294">
<hi rend="small-caps">nvnc veneranda pales</hi> dea pabuli invocanda nunc
maxime.
</div>
<div type="verse" n="295">
<hi rend="small-caps">stabvlis mollibvs</hi> clementioribus et aeris temperati, vel
propter plagam australem, vel propter subpositas herbas animalibus.
<seg type="Danielis" rend="italic"><hi rend="small-caps">in mollibvs</hi> nunc tepidis, ut dicimus 'mollis hiemps'.</seg>
</div>
<div type="verse" n="296">
<seg type="Danielis" rend="italic"><hi rend="small-caps">dvm mox</hi> Celsus 'dum mox' pro 'donec' interpretatur; sed,
ut puto, 'mox' abundat.</seg> <hi rend="small-caps">frondosa redvcitvr aestas</hi> donec vernum
tempus adveniat: nam, ut etiam in primo diximus, ver
et aestas, sicut etiam hiemps et autumnus, unum fuerunt secundum
rationem hemisphaerii.
</div>
<div type="verse" n="298">
<seg type="Danielis" rend="italic"><hi rend="small-caps">sternere svbter hvmvm</hi> ad pecora respicit, ut sint stramenta,
quibus incubent.</seg>
</div>
<div type="verse" n="299">
<hi rend="small-caps">tvrpesqve podagras</hi> respexit ad curam, quae sine pannis
et medicaminibus sordidis non fit.
</div>
<div type="verse" n="300">
<hi rend="small-caps">post hinc</hi> cum hoc feceris. et 'post hinc' unum vacat,
sicut "primus ibi ante omnes".
</div>
<div type="verse" n="301">
<hi rend="small-caps">flvvios praebere recentes</hi> aquam statim haustam:
nam si pigram potaverint, statim morbum contrahunt.
</div>
<div type="verse" n="302">
<hi rend="small-caps">stabvla a ventis</hi> figurate, scilicet ventos non perferentia.
<hi rend="small-caps">hiberno soli</hi> contra plagam meridianam, per quam sol
currit per hiemem: quod explanat, dicens 'ad medium conversa
diem'.
</div>
<div type="verse" n="304">
<hi rend="small-caps">extremoqve inrorat a. a.</hi> mense Ianuario, qui est
paene ultimus: nam, ut etiam in primo diximus "ut primis
extemplo a mensibus anni", a Martio mense inchoabat annus
apud maiores. ergo 'extremo anno' extrema parte anni. <seg type="Danielis" rend="italic">et aliter:
hic extremum annum sub aquarii sidere collocat, ut, quia primus nascentis
anni dies ab urbe condita Kalendis Martiis fuit, inde Februarius
ultimus anni habeatur. aquarium autem multi Ganymedem volunt.</seg>
</div>
<div type="verse" n="305">
<hi rend="small-caps">haec qvoqve</hi> cum de capellis loquatur, figurate neutro
usus est genere: nam integrum erat 'hae quoque non cura nobis
leviore tuendae'. sane perite, quoniam scit planam esse ovium
utilitatem, eam praeterit et exaggerat meritum capellarum, ut dictis
in lucem promat rem per se minus patentem. <seg type="Danielis" rend="italic">et aliter: &lt;<hi rend="small-caps">hae qvoqve</hi>
&gt; id est capellae. legitur et 'haec': veteribus enim mos fuit, ut
neutra femininis iungerentur, unde Terentius "tua nihil refert utrum
fecerint", et in Eunucho "haec adornant ut lavent".</seg>
</div>
<div type="verse" n="306">
<hi rend="small-caps">milesia vellera</hi> lanae pretiosissimae: nam Miletus civitas
est Asiae, ubi tinguntur lanae optimae: ipse in quarto
"Milesia vellera nymphae carpebant", Cicero in Verrem
"quid a Milesiis lanae sustulerit". <hi rend="small-caps">magno</hi> autem <hi rend="small-caps">mvtentvr</hi>
ingenti pretio comparentur: nam apud maiores omne mercimonium
in permutatione constabat, quod et Gaius Homerico confirmat
exemplo. <seg type="Danielis" rend="italic">et aliter: <hi rend="small-caps">vsvs</hi> hic utilitas et fructus. <hi rend="small-caps">vellera</hi>
autem a vellendo dicta.</seg>
</div>
<div type="verse" n="307">
<hi rend="small-caps">tyrios incocta rvbores</hi> figurate: quae coquendo Tyrium
traxit ruborem, id est migravit in purpuram.
</div>
<div type="verse" n="308">
<hi rend="small-caps">densior hinc svboles</hi> binos enim pariunt capellae plerumque.
</div>
<div type="verse" n="310">
<seg type="Danielis" rend="italic"><hi rend="small-caps">laeta magis pressis manabvnt flvmina mammis</hi> nota mammas
pecudum dici. legitur et 'ubera'.</seg>
</div>
<div type="verse" n="311">
<hi rend="small-caps">barbas</hi> sic de quadrupedibus; nam hominum barbam vocamus.
<hi rend="small-caps">incana</hi> autem dixit nimium cana.
</div>
<div type="verse" n="312">
<hi rend="small-caps">cinyphii hirci</hi> Libyes, a fluvio Cinyphe. <seg type="Danielis" rend="italic">et aliter: <hi rend="small-caps">cinyphii</hi>
Gaetuli, a Cinypho flumine Gaetuliae vel Libyae. 'tondent' autem,
pastores, ut sit genetivus singularis 'Cinyphii hirci'.</seg>
</div>
<div type="verse" n="313">
<hi rend="small-caps">miseris navtis</hi> qui frequenter patiuntur pericula. 'in
usum' autem 'castrorum' ideo dixit, quia de ciliciis et poliuntur
loricae et teguntur tabulata turrium, ne iactis facibus ignis possit
adhaerere. et bene laudat capellas, dicens ciliciorum usum et in
mari et in terra prodesse mortalibus, hoc est in duobus elementis
concessis hominibus. <seg type="Danielis" rend="italic">et aliter: 'usum in castrorum', quod inde tormenta
fiant, itemque cilicia, quae Celsus ait retulisse Varronem ideo
sic appellari, quod usus eorum in Cilicia ortus sit.</seg>
</div>
<div type="verse" n="314">
<hi rend="small-caps">pascvntvr silvas</hi> et 'pasco' et 'pascor illam rem' dicimus.
<seg type="Danielis" rend="italic">et 'pascuntur' pro 'depascunt'.</seg> <hi rend="small-caps">svmma lycaei</hi> montis Arcadiae.
et est species pro genere.
</div>
<div type="verse" n="317">
<hi rend="small-caps">svosqve dvcvnt</hi> educunt fetus proprios et enutriunt:
unde et educatos dicimus.
</div>
<div type="verse" n="319">
<hi rend="small-caps">qvo minor est illis cvrae mortalis egestas</hi> ordo
est: igitur omni studio avertes ab eis ventos et glaciem, quo egestas
mortalis, id est necessitas mortalitatis, minor est illis curae,
hoc est minus ad ipsarum pertinet curam. nam hoc dicit: quanto
illae sibi adesse non possunt, tanto eis a te est maior inpendenda
diligentia. <seg type="Danielis" rend="italic">et aliter: 'mortalis' mortifera intellegenda. et 'quo minor
est' pro 'quo minus est', ut sit sensus: quo minus est illis curae mortifera
egestas, si diligens circa eas fueris, necessitas mortalitatis minor
est.</seg>
</div>
<div type="verse" n="321">
<seg type="Danielis" rend="italic"><hi rend="small-caps">nec tota clavdes</hi> id est faenum praebebis tota bruma.</seg>
</div>
<div type="verse" n="322">
<hi rend="small-caps">at vero zephyris cvm l. v. a.</hi> subaudis 'advenerit'.
dicit autem ver, quo flaverit Zephyrus, ut "et Zephyro
putris se glaeba resolvit".
</div>
<div type="verse" n="324">
<hi rend="small-caps">frigida rvra carpamvs</hi> carpere cogamus animalia. et
mane oves pasci praecipit secundum morem suae provinciae: nam
in aliquibus locis morbum contrahunt, nisi iam siccato rore
pascantur.
</div>
<div type="verse" n="325">
<hi rend="small-caps">dvm gramina canent</hi> Turnus "et matutinis lucentes
roribus herbae".
</div>
<div type="verse" n="328">
<hi rend="small-caps">qvervlae cicadae</hi> canorae: Horatius "sub cantu querulae
despice tibiae": aut certe 'querulae' propter illam fabulam,
quod Tithonus, maritus Aurorae, post optatam longissimam vitam
<seg type="Danielis" rend="italic">diu vivendo</seg> in cicadam dicitur esse conversus. <hi rend="small-caps">rvmpent arbvsta</hi>
nimio clamore: Iuvenalis "et assiduo ruptae lectore columnae",
Persius "findor, ut Arcadiae pecuaria rudere
dicas". <seg type="Danielis" rend="italic">et aliter: 'rumpent' complebunt, ut "illius inmensae
ruperunt horrea messes": aut, &lt;ut&gt; in consuetudine est, rumpunt,
si vehementer clamant. et ἐξηλλαγμένως dixit 'et arbusta rumpent
cantu suo'.</seg>
</div>
<div type="verse" n="330">
<hi rend="small-caps">ilignis canalibvs</hi> <seg type="Danielis" rend="italic">canalibus</seg> factis ex ilice. sane 'canalis'
melius genere feminino, quam masculino proferimus.
</div>
<div type="verse" n="332">
<hi rend="small-caps">sicvbi magna iovis antiqvo r. q.</hi> quia omnis quercus
Iovi est consecrata. quod autem dicit 'Iovis quercus' et 'ilicibus
crebris sacra nemus accubet umbra', non re vera consecratos lucos
nos dicit petere debere, sed ita densos, quales sunt illi, quos religio
defendit: unde apparet Iovis quercum et sacram umbram generalia
esse, non specialia epitheta; nam ut diximus, et omnis
quercus Iovi est consecrata, et omnis lucus Dianae.
</div>
<div type="verse" n="335">
<hi rend="small-caps">tenves aqvas</hi> epitheton aquarum est: alibi
"aut in aquas tenues dilapsus abibit". <seg type="Danielis" rend="italic">et aliter: id est parvas:
cui contrarium est illud "et pingui flumine Nilus".</seg>
</div>
<div type="verse" n="336">
<hi rend="small-caps">aera vesper temperat</hi> refrigerat aestatis calorem.
</div>
<div type="verse" n="337">
<hi rend="small-caps">reficit</hi> recreat. <hi rend="small-caps">lvna</hi> nox.
</div>
<div type="verse" n="338">
<hi rend="small-caps">litoraqve a. r. acalanthida d.</hi> quo tempore sonat per
litora alcyon avis, cuius fabulam in primo memoravimus;
per dumos vero acalanthis, quam alii lusciniam esse volunt, alii
vero carduelim, quae spinis et carduis pascitur, ut inde etiam apud
Graecos acalanthis dicta sit ab acanthis, id est spinis, quibus pascitur.
</div>
<div type="verse" n="339">
<hi rend="small-caps">qvid tibi pastores libyae</hi> dicit pro qualitate provinciarum
diversa esse genera pastionum.
</div>
<div type="verse" n="340">
<seg type="Danielis" rend="italic"><hi rend="small-caps">mapalia tectis</hi> mapalia casae Maurorum, qui in eremo
habitare dicuntur, sicut illud Lucani "surgere congesto
non culta mapalia culmo". et aliter: 'raris' qui non iunguntur et
distantibus locis fiunt.</seg>
</div>
<div type="verse" n="342">
<hi rend="small-caps">sine vllis hospitiis</hi> sine stabulis.
</div>
<div type="verse" n="344">
<hi rend="small-caps">armentarivs afer</hi> abusive: nam de gregibus loquitur.
<hi rend="small-caps">tectvmqve laremqve</hi> tentoria militum more, ac si casam diceret.
<seg type="Danielis" rend="italic">et aliter: <hi rend="small-caps">omnia secvm armentarivs afer agit tectvmqve laremqve</hi>
quomodo tectum et larem baiulat pastor? solvitur: 'tectum' dicit tentorium,
unde tectum faciat; nunc 'larem' deos dicit penates, id est
ignem, unde focum faciat.</seg>
</div>
<div type="verse" n="345">
<hi rend="small-caps">amyclaevmqve canem</hi> Lacona. et est species pro genere.
Amycla autem civitas est Laconicae, unde est "talis Amyclaei
domitus Pollucis habenis Cyllarus". <seg type="Danielis" rend="italic">et aliter: reprehenditur
hic, quod Gaetulis sagittas, non lanceas dederit. 'Amyclaeum'
non Laconicum, sed pro bono cane accipiendum; item 'Cressamque
pharetram' pro bona.</seg>
</div>
<div type="verse" n="346">
<hi rend="small-caps">patriis acer romanvs in armis</hi> genitaliter sibi concessis,
ac si diceret 'Martiis'.
</div>
<div type="verse" n="347">
<hi rend="small-caps">inivsto svb fasce</hi> sub magno onere, ut "ego hoc te
fasce levabo". magnum autem onus dicit propter arma, alimenta,
vestitum.
</div>
<div type="verse" n="348">
<hi rend="small-caps">ante expectatvm</hi> dicto citius, antequam eius expectetur
adventus. et est una pars orationis, id est adverbium. <seg type="Danielis" rend="italic">et aliter:
id est ante expectationem, et priusquam expectetur et antequam putetur
venire potuisse. 'hosti' autem 'stat' figurate pro 'contra hostem stat':
aut</seg> <hi rend="small-caps">stat</hi> obstat: nam aphaeresis est.
</div>
<div type="verse" n="349">
<hi rend="small-caps">at non qva scythiae gentes</hi> subaudis 'talis est pastio'.
<hi rend="small-caps">maeotia vnda</hi> Maeotis palus est Scythiae, frigore congelascens.
</div>
<div type="verse" n="350">
<hi rend="small-caps">hister</hi> fluvius <seg type="Danielis" rend="italic">est</seg> Scythiae, qui et Danubius nominatur.
</div>
<div type="verse" n="351">
<seg type="Danielis" rend="italic"><hi rend="small-caps">qvaqve redit medivm rhodope porrecta svb axem</hi> 'redit'
num addita praepositione, ut solet, pro 'it' 'redit', quod ibi flectatur
in sinum et quasi redire videatur? hinc annotandum, vetuste 'axem'
pro septemtrione positum.</seg> <hi rend="small-caps">qvoqve redit medivm rhodope porrecta svb axem</hi>
qua Rhodope, mons Thraciae, protentus in orientalem
plagam, γαμμοειδὴς reflectitur in septentrionem: nam ideo
ait 'redit sub axem': nam axis est septentrio, qui graece ἅμαξα
nominatur.
</div>
<div type="verse" n="354">
<hi rend="small-caps">informis terra</hi> nivis superfusione carens varietate formarum
nullisque agnoscenda limitibus, inlimitata.
</div>
<div type="verse" n="355">
<hi rend="small-caps">septemqve assvrgit in vlnas</hi> crescit in septem ulnas.
ulna autem, ut diximus, secundum alios utriusque manus extensio
est, secundum alios cubitus: quod magis verum est, quia graece
ὠλένη dicitur cubitus, unde est λευκώλενος Ἥρη.
</div>
<div type="verse" n="357">
<hi rend="small-caps">pallentes havd vmqvam d. v.</hi> numquam nubes resolvit:
nam pallentes umbrae sunt non ex nocte, sed ex nubibus factae.
</div>
<div type="verse" n="360">
<hi rend="small-caps">concrescvnt svbitae c. i. f. crvstae</hi> aquae congelascunt
fluentes. notandum sane, quia cum 'haec crusta' dicimus feminino
genere, lapidis aut ligni aut gelu partem significamus; cum vero
'crustum' dicimus, edulium aliquid significamus, partem panis vel
placentae: ipse in septimo "orbem fatalis crusti", Horatius
"dant crustula blandi doctores", Iuvenalis "nos colaphum
incutimus lambenti crustula servo".
</div>
<div type="verse" n="362">
<hi rend="small-caps">hospita plavstris</hi> facilis: unde et hospitalis homo dicitur
hospiti apte serviens.
</div>
<div type="verse" n="363">
<hi rend="small-caps">aeraqve dissilivnt vvlgo</hi> passim crepant; nam tam
nimio frigore quam calore aera rumpuntur: Persius "findit infantes
statuas". <hi rend="small-caps">vestesqve rigescvnt</hi> durantur, ut frangi potius quam
scindi posse videantur.
</div>
<div type="verse" n="364">
<hi rend="small-caps">caedvntqve secvribvs vmida vina</hi> etiam vinum naturaliter
calidum illic gelatur. intellegimus autem peregrinum: nam
illic non nascitur, sicut paulo post ipse docet dicens "fermento
atque acidis imitantur vitea sorbis". sane volunt physici
vinum non gelare: unde hoc loco aut hyperbole est, aut quia
dixit 'umida', aquae mixta intellegamus; ita enim gelare dicuntur.
</div>
<div type="verse" n="365">
<hi rend="small-caps">totae solidam in glaciem vertere l.</hi> fossae ad siccandos
agros paratae, cum alibi tantum incrustentur, illic usque ad
imum gelantur.
</div>
<div type="verse" n="366">
<hi rend="small-caps">stiriaqve inpexis indvrvit h. b.</hi> stiria, id est gutta.
inde fit deminutivum, ut dicamus 'stilla'; inde est et 'destillat',
'stillicidium'. sensus autem duplex est. nam aut hoc dicit: de inpexis
barbis pecudum pendens gutta duratur, aut certe de tectis
vel arboribus gutta horrida induruit in modum barbarum. <seg type="Danielis" rend="italic">et aliter:
stillicidium congelatum stiriam dicit.</seg>
</div>
<div type="verse" n="367">
<hi rend="small-caps">non setivs</hi> non segnius quam inchoaverat. <seg type="Danielis" rend="italic">et aliter: 'toto
aere' id est a terris ad caelum.</seg>
</div>
<div type="verse" n="368">
<hi rend="small-caps">prvinis</hi> abusive nivibus: nam pruina est matutini temporis
frigus.
</div>
<div type="verse" n="369">
<hi rend="small-caps">conferto</hi> coniuncto; cervi enim congregatione gratulantur.
</div>
<div type="verse" n="370">
<hi rend="small-caps">mole nova</hi> nimia nivium magnitudine.
</div>
<div type="verse" n="371">
<hi rend="small-caps">non cassibvs</hi> id est retibus. hinc est quod et 'incassum'
dicimus, id est sine causa, quasi sine cassibus, sine quibus venatio
est inanis.
</div>
<div type="verse" n="374">
<hi rend="small-caps">rvdentes</hi> 'ru' more suo corripuit, ut in septimo
"et sera sub nocte rudentum": Persius produxit "findor
ut Arcadiae pecuaria rudere dicas".
</div>
<div type="verse" n="376">
<hi rend="small-caps">specvbvs</hi> artis fuerat 'specibus', quia quarta declinatio
'u' in 'i' vertit et ita facit dativum pluralem, ut 'ab hoc fluctu'
'his fluctibus'; sed quia pinguius sonat et melius, 'specubus' dicimus.
unum tamen nomen est, quod aliter non dicimus, ut 'tribubus'.
</div>
<div type="verse" n="379">
<hi rend="small-caps">hic noctem lvdo dvcvnt</hi> quasi perpetuitatem noctis,
quippe sub terris locati, ludo concelebrant.
</div>
<div type="verse" n="380">
<hi rend="small-caps">fermento atqve a. i. v. s.</hi> potionis genus est, quod cervesia
nominatur. et consequens est quod dicit, ut vinum, per naturam
calidum, in provincia frigida non possit creari.
</div>
<div type="verse" n="381">
<hi rend="small-caps">septem svbiecta trioni</hi> tmesis est pro 'septemtrioni',
<seg type="Danielis" rend="italic">id est septemtrioni subiecta. et 'Hyperboreo' propterea, quia regio,
quae septemtrioni subiacet, Hyperborea vocatur ab eo, quod flatus boreae
excedat.</seg>
</div>
<div type="verse" n="382">
<hi rend="small-caps">gens effrena v.</hi> saeva, rectorem recusans. <hi rend="small-caps">riphaeo
evro</hi> vento Scythico. Riphaei autem montes sunt Scythiae, ut diximus,
a perpetuo ventorum flatu nominati: nam ῥιφὴ
graece impetus et ὁρμὴ dicitur ἀπὸ τοῦ ῥίπτειν. <seg type="Danielis" rend="italic">et aliter: 'Euro'
pro vento accipere debemus. Riphaei autem montes sunt in eodem tractu.</seg>
</div>
<div type="verse" n="383">
<hi rend="small-caps">pecvdvm fvlvis saetis</hi> renonibus: nam, ut Sallustius
dicit in historiis, vestes de pellibus renones vocantur.
</div>
<div type="verse" n="384">
<hi rend="small-caps">si tibi lanitivm cvrae</hi> et 'haec lana' dicimus et 'hoc
lanitium', sicut 'fuga' et 'effugium'. quod autem dicit oves lanae
causa non debere pinguescere, physicum est; omne enim pingue
animal caret pilis: quod hirsutum efficit macies.
</div>
<div type="verse" n="385">
<hi rend="small-caps">lappaeqve tribvliqve a.</hi> quibus rebus lana decerpitur.
<seg type="Danielis" rend="italic">et aliter: quia laeta pascua solocem lanam faciunt, hoc est minutam,
duram atque hirsutam.</seg>
</div>
<div type="verse" n="386">
<hi rend="small-caps">greges villis lege mollibvs albos</hi> lana enim alba
pretiosior est, quippe susceptura alium quemlibet colorem. quod
autem hic per transitum tangit, in aliis plenius legitur, maritum
pecoris et cornu et ungulis et palato album esse debere: alioquin,
licet sit candidus lanis, ex eo pullos, id est nigros, creari. <seg type="Danielis" rend="italic">'continuo'
hic pro 'perpetuo': semper enim hoc fieri debet.</seg>
</div>
<div type="verse" n="387">
<hi rend="small-caps">aries sit candidvs ipse</hi> bene 'ipse' addidit, quasi qui
aut dominus gregis est, aut qui antea pro domino capital dari consueverat:
nam apud maiores homicidii poenam noxius arietis damno
luebat: quod in regum legibus legitur.
</div>
<div type="verse" n="388">
<hi rend="small-caps">vdo palato</hi> semper umido: alibi "et udae vocis iter".
</div>
<div type="verse" n="389">
<hi rend="small-caps">reice</hi> 're' aut quasi monosyllabum produxit licenter, aut,
ut diximus supra, quia, cum faciat 'reieci', 'i' pro duplici habetur
et 're' efficit longam. ideo et in aliis modis praesumit sibi productionem.
<hi rend="small-caps">pvllis</hi> nigris.
</div>
<div type="verse" n="391">
<hi rend="small-caps">mvnere sic niveo l. s. c. d.</hi> mutat fabulam: nam non
Pan, sed Endymion amasse dicitur Lunam. qui spretus pavit pecora
candidissima et sic eam in suos inlexit amplexus: cuius rei
mystici volunt quandam secretam esse rationem. <hi rend="small-caps">si credere
dignvm est</hi> tantum de Luna sacrilegium. <seg type="Danielis" rend="italic">et aliter: &lt;<hi rend="small-caps">fefellit</hi>&gt; id
est cepit et fefellit. et bene 'si credere dignum est', quia dicturus erat
impie in deam. fabula sic est: Pan cum Lunae amore flagraret, ut
illi formosus videretur, niveis velleribus se circumdedit atque ita eam
ad rem veneriam illexit. huius opinionis auctor est Nicander: nec
poterat esse nisi Graecus.</seg>
</div>
<div type="verse" n="394">
<seg type="Danielis" rend="italic"><hi rend="small-caps">cytisvm lotosqve freqventes</hi> cytisus arbor a Cytiso insula,
ubi multa nascitur, dicta; lotos arbor piro similis: utraque pecori bona.</seg>
</div>
<div type="verse" n="395">
<hi rend="small-caps">salsasqve f. p. herbas</hi> ut et multum potantes reddant
plurimum lactis, et ipsum lac non sit fatuum, sed habeat salis occultum,
id est vix intellegibilem, non statim apparentem saporem.
</div>
<div type="verse" n="398">
<hi rend="small-caps">excretos</hi> validiores: <seg type="Danielis" rend="italic">aut 'excretos' separatos, aut qui excreverint,
id est valde creverint. 'prima' autem 'ora' pro 'summa'.</seg>
<hi rend="small-caps">ferratis capistris</hi> <seg type="Danielis" rend="italic">id est</seg> duris.
</div>
<div type="verse" n="401">
<hi rend="small-caps">nocte premvnt</hi> cogunt in caseos.
</div>
<div type="verse" n="402">
<hi rend="small-caps">calathis</hi> vasis aereis, in quibus lac vel recens caseus
in urbe distrahitur.
</div>
<div type="verse" n="403">
<hi rend="small-caps">avt parco sale</hi> aut modico: aut re vera parco, id est
servatorio, quia omne in quod mittitur servat; nam et homo frugi
'parcus' vocatur: aut certe 'parco' dixit pro 'parce', ut sit nomen
pro adverbio.
</div>
<div type="verse" n="404">
<hi rend="small-caps">nec tibi cvra canvm fverit p.</hi> litotes pro 'magna tibi
cura sit canum'. <hi rend="small-caps">postrema</hi> vilis.
</div>
<div type="verse" n="405">
<seg type="Danielis" rend="italic"><hi rend="small-caps">veloces spartae</hi> 'Spartae' pro 'Spartanos'. et 'una' hoc
est una cum pecore.</seg> <hi rend="small-caps">veloces spartae c. a. m.</hi> in illis velocitas,
in his fortitudo laudatur. Sparta autem Laconicae est civitas, Molossia
est civitas Epiri.
</div>
<div type="verse" n="406">
<hi rend="small-caps">sero pingvi</hi> aqua lactis, quae pingues efficit canes.
</div>
<div type="verse" n="407">
<hi rend="small-caps">noctvrnvm fvrem</hi> captantem noctis oportunitatem. fur
autem a furvo dictus est, id est nigro; nam noctis utitur tempore:
Horatius "quam paene furvae regna Proserpinae": aut certe a
graeco venit; nam fur φὼρ vocatur.
</div>
<div type="verse" n="408">
<hi rend="small-caps">hiberos</hi> abactores; fere enim Hispani omnes acerrimi
abactores sunt. <seg type="Danielis" rend="italic">et aliter: Hiberi gens in Ponto; sed magis de Hispanis
intellegendum, quorum in latrociniis fama praeponderat.</seg>
</div>
<div type="verse" n="409">
<hi rend="small-caps">onagros</hi> agrestes asinos. et est laus canum.
</div>
<div type="verse" n="411">
<hi rend="small-caps">volvtabris silvestribvs</hi> volutabra loca sunt, in quibus
se apri volvunt. 'silvestribus' autem ideo, quia et circa casas
esse et in civitatibus possunt.
</div>
<div type="verse" n="414">
<hi rend="small-caps">odoratam stabvlis i. c.</hi> pro 'odoriferam'. et loquitur
de serpentum remediis, qui ingressi tecta animalibus nocent.
</div>
<div type="verse" n="415">
<hi rend="small-caps">agitare</hi> <seg type="Danielis" rend="italic">in stabulis</seg> persequi. <hi rend="small-caps">gravi nidore</hi> serpentibus
scilicet noxio. galbanum autem species est multis apta medicaminibus.
<hi rend="small-caps">chelydros</hi> chelydri dicti quasi chersydri, qui et in
aquis et in terris morantur: nam χέρσον dicimus terram, aquam
vero ὕδωρ.
</div>
<div type="verse" n="416">
<hi rend="small-caps">avt mala tactv</hi> quae et tacta nocet, et est perniciosa
dum tangit. vipera autem species serpentis est, quae vi parit;
nam corrosis eius lateribus exeunt pulli cum matris interitu: Lucanus
"viperei coeunt abrupto corpore nodi".
</div>
<div type="verse" n="417">
<hi rend="small-caps">caelvmqve exterrita fvgit</hi> gaudet tectis, ut sunt
ἀγαθοὶ δαίμονες, quos latine genios vocant.
</div>
<div type="verse" n="420">
<hi rend="small-caps">fovit hvmvm</hi> amplexa terram est, in qua posset latere.
</div>
<div type="verse" n="422">
<hi rend="small-caps">timidvm capvt</hi> <seg type="Danielis" rend="italic">bene dixit 'timidum caput'</seg> cui timet: nam
ut dicit Plinius, serpentis caput etiam si cum duobus evaserit digitis,
nihilo minus vivit.
</div>
<div type="verse" n="423">
<hi rend="small-caps">agmina cavdae</hi> motus. et hoc dicit: caede serpentem,
donec caudae volubilitas conquiescat.
</div>
<div type="verse" n="425">
<seg type="Danielis" rend="italic"><hi rend="small-caps">est etiam ille malvs</hi> ordo: ille etiam est malus anguis.
et &lt;'convolvens'&gt; convolvere solitus. haec autem signa sunt, quibus intellegatur
qualis sit hic anguis.</seg>
</div>
<div type="verse" n="426">
<hi rend="small-caps">sqvamea convolvens s. p. t.</hi> id est erectus: quod ad
expressionem generis serpentis posuit; aliae enim repunt toto corpore,
aliae eriguntur corporis parte: Lucanus "et contentus
iter cauda sulcare parias".
</div>
<div type="verse" n="428">
<seg type="Danielis" rend="italic"><hi rend="small-caps">rvmpvntvr</hi> ut supra, implentur: aut pro 'erumpunt'.</seg>
</div>
<div type="verse" n="429">
<hi rend="small-caps">vdo vere</hi> alibi "cum ruit imbriferum ver".
</div>
<div type="verse" n="431">
<hi rend="small-caps">inprobvs</hi> insatiabilis. <hi rend="small-caps">inglvviem</hi> ventris capacitatem.
<seg type="Danielis" rend="italic">et aliter: Varro ad Ciceronem in libro <hi rend="small-caps">xxiii.</hi> "ingluvies tori", inquit,
"sunt circa gulam, qui propter pinguedinem fiunt atque interiectas
habent rugas". sed nunc pro gula positum. et 'improbus' hic
avidus.</seg> <hi rend="small-caps">ranis loqvacibvs</hi> clamosis. et 'loquacibus' ideo, quia
ex hominibus factae sunt, ut dicit Ovidius.
</div>
<div type="verse" n="434">
<hi rend="small-caps">asperqve siti</hi> Sallustius "quod genus siti magis quam
alia re accenditur".
</div>
<div type="verse" n="435">
<seg type="Danielis" rend="italic"><hi rend="small-caps">nec</hi></seg> <hi rend="small-caps">mihi</hi> <seg type="Danielis" rend="italic">nec</seg> cuicumque, ut "non illa quisquam
me nocte per altum ire".
</div>
<div type="verse" n="437">
<hi rend="small-caps">nitidvsqve ivventa</hi> pelle enim deposita redit in aetatem
priorem.
</div>
<div type="verse" n="438">
<hi rend="small-caps">catvlos</hi> <seg type="Danielis" rend="italic">catulos</seg> abusive dixit; nam catuli proprie canum
sunt.
</div>
<div type="verse" n="440">
<hi rend="small-caps">morborvm qvoqve t. c. et s. d.</hi> tria dicit, signa morborum,
causas <seg type="Danielis" rend="italic">et</seg> remedia; sed non servat legitimum ordinem: nam
post remedia morborum signa <seg type="Danielis" rend="italic">et causas</seg> commemorat, <seg type="Danielis" rend="italic">quibus signa
fiunt et quibus intelleguntur</seg>.
</div>
<div type="verse" n="441">
<hi rend="small-caps">tvrpis scabies</hi> quae asperum et turpe efficit corpus.
</div>
<div type="verse" n="442">
<hi rend="small-caps">ad vivvm persedit</hi> medullas et ossa penetravit.
</div>
<div type="verse" n="443">
<hi rend="small-caps">inlotvs adhaesit svdor</hi> 'lotus' vel 'lautus' dicimus;
inde est et 'lautum eo': nam illud ab Horatio satis licenter dictum
est "ast ubi me fessum sol acrior ire lavatum admonuit".
</div>
<div type="verse" n="444">
<seg type="Danielis" rend="italic"><hi rend="small-caps">vepres</hi> vepres hic masculino genere; at Lucretius feminino
dixit, ut "illorum spoliis vepres volitantibus auctas".</seg>
</div>
<div type="verse" n="445">
<hi rend="small-caps">dvlcibvs flvviis</hi> salsa enim aqua magis pruriginem creat.
</div>
<div type="verse" n="446">
<hi rend="small-caps">vdisqve aries in gvrgite villis mersatvr</hi> musmonem
dicit ducem gregis, quem ita et Varro commemorat. huic autem
partem aliquam lanae pastores solent relinquere, unde ait 'udis
villis': nam oves semper tonsae lavantur.
</div>
<div type="verse" n="447">
<hi rend="small-caps">secvndo amni</hi> defluenti, cum aqua scilicet.
</div>
<div type="verse" n="448">
<hi rend="small-caps">tristi amvrca</hi> amaris olei sordibus <seg type="Danielis" rend="italic">perfundunt.</seg> hoc
autem remedium est contra <seg type="Danielis" rend="italic">sordes</seg>, scabiem et laesum vepribus
corpus.
</div>
<div type="verse" n="449">
<hi rend="small-caps">vivaqve svlpvra</hi> dactylicus versus, <seg type="Danielis" rend="italic">quod in fine dactylum
habeat</seg>.
</div>
<div type="verse" n="450">
<hi rend="small-caps">idaeasqve pices</hi> liquidas, quae in Ida Phrygiae monte
nascuntur. <seg type="Danielis" rend="italic"><hi rend="small-caps">et pingves vngvine ceras</hi> omnis sucus, quo ungi potest,
unguen dicitur.</seg>
</div>
<div type="verse" n="451">
<seg type="Danielis" rend="italic"><hi rend="small-caps">scillamqve</hi> genus herbae, quod in limitibus agrorum ponitur
in Africa. <hi rend="small-caps">helleborosqve graves</hi> herba, quae et radicla dicitur,
quae animalibus prodest.</seg> <hi rend="small-caps">scillamqve elleborosqve g.</hi> genera
herbarum sunt.
</div>
<div type="verse" n="452">
<hi rend="small-caps">praesens fortvna</hi> efficax, <seg type="Danielis" rend="italic">vel</seg> utilis, <seg type="Danielis" rend="italic">et</seg> profutura. et
dicit incidendum esse vulnus, si medicaminibus emolliri minime
potuerit.
</div>
<div type="verse" n="454">
<hi rend="small-caps">svmmvm vlceris os</hi> ergo tunc secandum est, cum os
habuerit.
</div>
<div type="verse" n="455">
<seg type="Danielis" rend="italic"><hi rend="small-caps">ad vvlnera pastor</hi> bene 'ad vulnera' pro 'ad facienda
vulnera'.</seg>
</div>
<div type="verse" n="456">
<hi rend="small-caps">et meliora deos sedet omnia p.</hi> maiores enim expugnantes
religionem, totum in experientia collocabant: Sallustius
"non votis neque suppliciis muliebribus deorum auxilia
comparantur: vigilando, laborando prospere omnia cedunt.
ubi socordiae tete atque ignaviae tradideris, nequiquam
deos implores: irati infestique sunt".
</div>
<div type="verse" n="458">
<hi rend="small-caps">artvs depascitvr</hi> et 'pasco' et 'pascor' dicimus 'illam
rem'. <hi rend="small-caps">arida febris</hi> quod arida efficit corpora. tamen sciendum,
febrem, licet a fervore dicta sit, esse etiam frigidam: unde modo
ad diastolen ait aridam.
</div>
<div type="verse" n="459">
<hi rend="small-caps">incensos aestvs</hi> id est febrem. <hi rend="small-caps">inter ima ferire
p. s. s. v.</hi> 'salientem' id est mobilem. dicit autem illam venam
esse feriendam, quae super ungulam est animalis, tam lata quam
mobilis.
</div>
<div type="verse" n="461">
<hi rend="small-caps">bisaltae qvo more</hi> populi Scytharum, qui fugientes
equorum sanguine aluntur lacte permixto. <seg type="Danielis" rend="italic"><hi rend="small-caps">bisaltae</hi> gens Thraciae.</seg>
</div>
<div type="verse" n="462">
<hi rend="small-caps">fvgit</hi> vel re vera fugit, vel pergit celeriter. <seg type="Danielis" rend="italic">et aliter:
'fugit' non hostem, sed quia vivit sic, ut mutet locos.</seg>
</div>
<div type="verse" n="465">
<hi rend="small-caps">carpentem ignavivs</hi> neglegentius, sine aviditate.
</div>
<div type="verse" n="468">
<hi rend="small-caps">cvlpam ferro conpesce</hi> atqui habere morbum culpa
non est. sed hoc dicit, occidendo eam tuam culpam conpesce, id
est vita crimen, in quod potes incidere, si, dum uni parcis, fuerit
totus grex eius contagione corruptus.
</div>
<div type="verse" n="469">
<seg type="Danielis" rend="italic"><hi rend="small-caps">incavtvm vvlgvs</hi> quod sibi praecavere non possit, ut est
apud Sallustium "repente incautos agros invasit", id est quibus
praecautum securum non est, ut est "incautum patriasque obtruncat
ad aras".</seg> <hi rend="small-caps">incavtvm vvlgvs</hi> quod se morbosi pecoris contagione
abstinere non novit.
</div>
<div type="verse" n="472">
<hi rend="small-caps">tota aestiva</hi> loca posuit pro animalibus. aestiva autem
sunt loca umbrosa, quibus per aestatem pecora vitant solis calorem:
Statius "et umbrosi patuere aestiva Lycaei". <seg type="Danielis" rend="italic">et aliter:
'aestiva' ipsum gregem in aestivis morantem.</seg> <hi rend="small-caps">spemqve gregemqve simvl</hi>
agnos cum matribus pariter.
</div>
<div type="verse" n="474">
<hi rend="small-caps">tvnc sciat aerias alpes et n. s. c.</hi> sensus hic est: si
quis est qui sciat, ista loca qualia tunc fuerint, cum pecoribus
erant referta, nunc quoque ea vacantia videat, licet plurimum a
pestilentia fluxerit tempus. <hi rend="small-caps">aerias alpes</hi> id est Galliam. et
dicendo 'aerias' verbum expressit ex verbo: nam Gallorum lingua
alti montes Alpes vocantur. <hi rend="small-caps">norica siqvis c.</hi> Noricum pars est
Illyrici.
</div>
<div type="verse" n="475">
<hi rend="small-caps">et iapydis a. t.</hi> id est Venetiam: nam Iapydia pars est
Venetiae, dicta ab Iapydio oppido: Sallustius "primam modo Iapydiam
ingressus". huius fluvius est Timavus. unde male quidam
'Iapygis' legunt, cum Iapygia sit Apulia.
</div>
<div type="verse" n="478">
<hi rend="small-caps">hic qvondam morbo c. m. c. e. t.</hi> describit pestilentiam
Venetiae, Galliae, Illyrici. nam quodam tempore cum Nilus plus
aequo excrevisset et diu permansisset in campis, ex aqua fluminis
et calore provinciae diversa et plurima in limo animalia sunt creata,
quae, recedente in alveos suos Nilo, et integra et quae semiplena
fuerant, putrefacta sunt. exinde corrupto aere nata pestilentia est,
quam auster flans primo ex Aegypto ad Atticam provinciam pepulit,
mox inde in tractum Venetiae et Illyrici: quae quaqua universa
vastavit. hanc autem pestilentiam ordine, quo diximus, plenissime
est Lucretius exsecutus. <seg type="Danielis" rend="italic">et aliter: 'morbo caeli', quia corruptus
aer morbi causa est, ut ipse "corrupto caeli tractu". et 'tabo'
abutitur pro pestilentia.</seg> <hi rend="small-caps">miseranda tempestas</hi> pessima, inferens
rem dignam miseratione.
</div>
<div type="verse" n="479">
<hi rend="small-caps">avtvmni incandvit aestv</hi> exarsit prima autumni parte,
quae semper gravem efficit pestilentiam. ut autem autumnus abundet
morbis, facit hoc confine frigoris et caloris: quod licet etiam
vernum tempus habeat, caret morbo, quia tunc corpora praecedenti
durata sunt frigore, quae autumnus corrumpit, laxiora inveniens
post aestatis calorem.
</div>
<div type="verse" n="481">
<hi rend="small-caps">corrvpitqve lacvs infecit pabvla tabo</hi> ordinem secutus
est, quem et Lucretius tenuit et Sallustius, primo aerem,
inde aquam, post pabula esse corrupta.
</div>
<div type="verse" n="482">
<hi rend="small-caps">nec via mortis erat simplex</hi> nec moriebantur ex usu,
id est secundum naturalem ordinem, non tantum fuga animae, sed
etiam corporis resolutione. est autem <seg type="Danielis" rend="italic">hoc</seg> Sallustii, qui ait "ne
simplici quidem morte moriebantur".
</div>
<div type="verse" n="483">
<hi rend="small-caps">ignea v. o. a. sitis</hi> fervidus calor: ab eo quod praecedit
id quod sequitur. <seg type="Danielis" rend="italic"><hi rend="small-caps">miseros addvxerat artvs</hi> 'adduxerat' pro
'contraxerat'.</seg>
</div>
<div type="verse" n="484">
<seg type="Danielis" rend="italic"><hi rend="small-caps">rvrsvs abvndabat</hi> hic 'rursus' positum pro 'contra', ut
supra "rursus cura patrum cadere et succedere matrum
incipit".</seg> <hi rend="small-caps">flvvidvs liqvor</hi> umor sordidus.
</div>
<div type="verse" n="485">
<hi rend="small-caps">ossa</hi> etiam ossa. et per hyperbolen totum hominem
significat.
</div>
<div type="verse" n="486">
<hi rend="small-caps">in honore devm medio</hi> in sacrificiis, ut "haud equidem
tali me dignor honore".
</div>
<div type="verse" n="487">
<hi rend="small-caps">lanea</hi> id est infula; nam non stat versus, si 'lanea
vitta' dixeris.
</div>
<div type="verse" n="488">
<seg type="Danielis" rend="italic"><hi rend="small-caps">inter cvnctantes cecidit</hi> &lt;inter&gt; dubitantes sacerdotes &lt;cecidit&gt;
animal, quod ad sacrificium ducebatur.</seg>
</div>
<div type="verse" n="489">
<hi rend="small-caps">mactaverat ante sacerdos</hi> eius scilicet mortem praeveniens.
</div>
<div type="verse" n="490">
<seg type="Danielis" rend="italic"><hi rend="small-caps">inde</hi> ab hac causa, quia morbus universa confuderit.</seg> <hi rend="small-caps">ardent altaria fibris</hi>
quia, ut dicit Plinius Secundus, morbosa
caro non coquitur.
</div>
<div type="verse" n="491">
<hi rend="small-caps">nec responsa p. c. r. vates</hi> colligi enim nisi ex sana
victima futura non possunt.
</div>
<div type="verse" n="492">
<hi rend="small-caps">svppositi t. s. cvltri</hi> sic in sexto "supponunt
alii cultros", id est iugulant hostias. dicendo autem 'suppositi'
feriendi genus ostendit: nam interdum ab inferiore parte, interdum
desuper feriebantur.
</div>
<div type="verse" n="493">
<hi rend="small-caps">svmmaqve ieivna sanie i. h.</hi> <seg type="Danielis" rend="italic">'ieiuna sanie' sicca et exigua.</seg>
signatis usus est verbis nimisque libratis.
</div>
<div type="verse" n="494">
<hi rend="small-caps">vvlgo</hi> ubique, passim et catervatim. <hi rend="small-caps">in laetis</hi> autem
<hi rend="small-caps">herbis</hi> ideo, ne eos fame perisse putaremus.
</div>
<div type="verse" n="496">
<hi rend="small-caps">hinc canibvs blandis</hi> etiam blandis canibus rabies ex
pestilentia nascitur. <hi rend="small-caps">qvatit aegros t. a. s.</hi> proprie, nam tussis
commovet corpora.
</div>
<div type="verse" n="497">
<hi rend="small-caps">favcibvs angit obesis</hi> tumentibus. 'angit' autem bene
ait; nam angina dicitur porcorum morbus, qui occupat fauces: Plautus
"vellem me in anginam verti, ut huic aniculae fauces
praeoccuparem".
</div>
<div type="verse" n="498">
<seg type="Danielis" rend="italic"><hi rend="small-caps">atqve inmemor herbae</hi> 'herbae' pro 'herbarum', ut ipse
"inmemor herbarum quos est mirata iuvenca" et rursum
"carpit enim vires paulatim uritque videndo femina nec nemorum
patitur meminisse nec herbae". ergo &lt;ut&gt; hic vel amore
vel miraculo carminis oblivionem herbae factam dicit, ita illic occupatione
morbi. quidam volunt ideo dictum 'studiorum atque inmemor
herbae', quod antiqui in pratis certamina exhibere consueverant. [reliqua
grammatici legunt.]</seg>
</div>
<div type="verse" n="500">
<hi rend="small-caps">crebra ferit</hi> <seg type="Danielis" rend="italic">pro</seg> 'crebro': nomen pro adverbio. <hi rend="small-caps">incertvs ibidem svdor</hi>
inrationabilis, sine labore, cuius causa non
apparet.
</div>
<div type="verse" n="501">
<hi rend="small-caps">moritvris frigidvs</hi> frigidus sudor mortis futurae signum
est. et 'morituris frigidus' pleonasmos est.
</div>
<div type="verse" n="502">
<hi rend="small-caps">tractanti dvra resistit</hi> rigida est nec cohaeret digitis.
<seg type="Danielis" rend="italic">et aliter: figuratum est 'resistit hanc rem' pro 'huic rei'.</seg>
</div>
<div type="verse" n="504">
<hi rend="small-caps">coepit crvdescere morbvs</hi> validior fieri, ut "deiecta
crudescit pugna Camilla". et iam dat signa morbi validioris.
</div>
<div type="verse" n="507">
<seg type="Danielis" rend="italic"><hi rend="small-caps">tendvnt</hi> pro 'tenduntur': aut tendunt se, aut equi tendunt.</seg>
</div>
<div type="verse" n="508">
<hi rend="small-caps">obsessas favces</hi> id est clausas. <hi rend="small-caps">aspera lingva</hi> scilicet
ex nimia siccitate.
</div>
<div type="verse" n="509">
<hi rend="small-caps">profvit inserto latices i. c.</hi> non semper, sed aliquando:
nam hoc solum est, quod aut a morbo liberat, aut commovet in
furorem.
</div>
<div type="verse" n="511">
<hi rend="small-caps">mox erat hoc ipsvm exitio</hi> quod saluti esse putabatur.
et hoc est, quod paulo post dicturus est "quaesitaeque
nocent artes". <hi rend="small-caps">fvriisqve refecti</hi> quia languentia corpora in
vires quodammodo excitat furor et facit ea in exitium convalescere.
</div>
<div type="verse" n="513">
<hi rend="small-caps">di meliora piis e. q. h. i.</hi> per parenthesin in exsecrationem
hostium hanc retorquet insaniam. <seg type="Danielis" rend="italic"><hi rend="small-caps">erroremqve</hi> 'errorem'
hic pro furore posuit.</seg>
</div>
<div type="verse" n="514">
<seg type="Danielis" rend="italic"><hi rend="small-caps">discissos nvdis</hi> ut foeditatem exprimeret, adiecit 'nudis'.</seg>
</div>
<div type="verse" n="515">
<hi rend="small-caps">fvmans svb vomere tavrvs</hi> per hoc ostendit, etiam
fortes tauros repente morbo concidere; nemo enim pestilentem ad
aratra ducit iuvencum.
</div>
<div type="verse" n="517">
<hi rend="small-caps">extremosqve ciet gemitvs</hi> ultimum gemit. sane 'ciet'
modo 'dat' significat, sicut in tertio de Andromache "lacrimasque
ciebat", cum 'ciere' proprie sit alteri aliquid commovere.
<seg type="Danielis" rend="italic"><hi rend="small-caps">it tristis arator</hi> morte iuvenci tristem dixit esse agricolam.</seg>
</div>
<div type="verse" n="518">
<hi rend="small-caps">fraterna morte ivvencvm</hi> consortis interitu. et ex affectu
dictum est rustici.
</div>
<div type="verse" n="521">
<hi rend="small-caps">movere animvm</hi> in suum desiderium inlicere.
</div>
<div type="verse" n="522">
<hi rend="small-caps">pvrior electro c. p. a.</hi> nam sicut electrum defaecatius
est metallis omnibus, ita et currens aqua ceteris purior. <seg type="Danielis" rend="italic">&lt;<hi rend="small-caps">electro</hi>&gt;
quod a nobis sucinum appellatur, electrum vocant Graeci.</seg>
</div>
<div type="verse" n="523">
<seg type="Danielis" rend="italic"><hi rend="small-caps">vrget inertes</hi> id est urget et inertes facit.</seg>
</div>
<div type="verse" n="524">
<hi rend="small-caps">ad terramqve flvit d. p. cervix</hi> Lucanus
"fessumque caput se ferre recusat".
</div>
<div type="verse" n="525">
<hi rend="small-caps">qvid labor avt benefacta ivvant</hi> si neutrum mortem
repellit, nec corporis exercitium nec mentis religio: nam si generalis
est sententia, secundum Epicureos contra religionem est; si
autem tantum ad bovem refertur, hoc dicit: quid ei prodest labore
suo aluisse mortales?
</div>
<div type="verse" n="526">
<hi rend="small-caps">atqvi non massica b. m.</hi> vina pretiosa a Massico, monte
Campaniae. et per transitum tangit illa quae dicunt physici, morbos
venire ex cibi et potus nimietate vel mutatione, ex nimiis vigiliis
et multa sollicitudine, dicitque etiam sine his nasci aegritudinem:
nam in animalibus cum nihil horum sit, tamen aegritudinem
cernimus.
</div>
<div type="verse" n="527">
<hi rend="small-caps">epvlae repostae</hi> <seg type="Danielis" rend="italic">'repostae' saepius appostae,</seg> aut abundantes,
aut variae.
</div>
<div type="verse" n="528">
<hi rend="small-caps">simplicis herbae</hi> propter varietates epularum dixit 'simplicis
herbae'.
</div>
<div type="verse" n="530">
<hi rend="small-caps">nec somnos abrvmpit c. s.</hi> ex cura enim nimia vigiliae
procreantur.
</div>
<div type="verse" n="532">
<seg type="Danielis" rend="italic">&lt;<hi rend="small-caps">qvaesitas ad sacra boves ivnonis</hi>&gt; manifestum est a Cydippe,
Argivae Iunonis sacerdote, hoc tractum, quae, cum boves deessent,
filios suos Clebin et Bitonem plaustro subiunxit et sic ad templum
deducta est, quod fas non erat illam venire sine plaustro: nam apparet
ad sacra Iunonis boves in illis regionibus defuisse, in quibus pestilentiam
fuisse demonstrat. 'inparibus' autem non simile iugum ferentibus,
cum alter maior esset, alter minor.</seg> <hi rend="small-caps">et vris inparibvs dvctos
a. a. d. c.</hi> bubus agrestibus et ipsis inaequalibus: nam uri agrestes
boves sunt, ut diximus supra. et hoc poetice dicit. ceterum
veritas haec est. cum mos esset, sacerdotem Argivam iunctis
bubus ire ad templa Iunonis, et sollemni die boves non invenirentur — pestilentia
enim quae per Atticam, ut diximus, transierat,
universa consumpserat — , duo sacerdotis filii, Cleobis et
Bito, matrem, subeuntes iugum, ad templa duxere. tum Iuno, probans
eorum religionem, obtulit matri, ut quod vellet posceret filiis:
illa pia responsione ait, ut quod sciret dea utile mortalibus, ipsa
praestaret. altero itaque die sacerdotis iuvenes reperti sunt mortui:
ex quo probatum est, nihil esse morte praestantius. quod Herodotus
apud Graecos plenissime commemorat in prima historia.
'donaria' autem proprie loca sunt, in quibus dona reponuntur deorum,
abusive templa: nam ita et pulvinaria pro templis ponimus,
cum sint proprie lectuli, qui sterni in templis plerisque [supervenientibus]
consuerunt.
</div>
<div type="verse" n="534">
<hi rend="small-caps">aegre</hi> difficulter. <hi rend="small-caps">rimantvr</hi> in rimas agunt.
</div>
<div type="verse" n="535">
<hi rend="small-caps">ipsis vngvibvs</hi> hyperbolicos, id est manibus.
</div>
<div type="verse" n="538">
<hi rend="small-caps">noctvrnvs obambvlat</hi> insidiatur. quod autem ait 'nocturnus',
figurate rem temporis ad personam transtulit.
</div>
<div type="verse" n="539">
<hi rend="small-caps">cvra domat</hi> id est pestilentiae. <hi rend="small-caps">timidi dammae</hi> mutavit
genus, ut vitaret homoeoteleuton: Horatius "et superiecto
pavidae natarunt aequore dammae". dicendo autem dammas
et cervos errare cum canibus, duo ostendit, et hos timoris et illos
ferocitatis oblitos.
</div>
<div type="verse" n="543">
<hi rend="small-caps">fvgivnt in flvmina phocae</hi> quasi timentes marinam
pestilentiam.
</div>
<div type="verse" n="546">
<hi rend="small-caps">ipsis avibvs</hi> suis quodammodo, quae alarum velocitate
supergredi aerem poterant pestilentem.
</div>
<div type="verse" n="548">
<seg type="Danielis" rend="italic"><hi rend="small-caps">refert</hi> prodest.</seg>
</div>
<div type="verse" n="550">
<hi rend="small-caps">phillyrides chiron</hi> medicinae inventor, Saturni et Philyrae
filius. <seg type="Danielis" rend="italic">et aliter: moraliter. quoniam mali homines aut ad medicos
aut ad divinos confugiunt, ut aut ope humana aut divina adiuventur,
ideo Chironem pro medico, Melampodem pro divino posuit. alii
hunc expiationes scientem dicunt. Chiron autem Saturni et Philyrae
filius fuit, adeo medicinae peritus, ut etiam Aesculapium docuisse dicatur.</seg>
<hi rend="small-caps">amythaonivsqve melampvs</hi> Amythaonis filius, καθαρτὴς,
id est purgator· nam <seg type="Danielis" rend="italic">et</seg> Proetidas ipse purgavit lustrationibus, quas
invenerat. hoc autem dicit, convalescente morbo nec medicinam
prodesse nec religionem.
</div>
<div type="verse" n="552">
<seg type="Danielis" rend="italic"><hi rend="small-caps">pallida tisiphone</hi> Tisiphonen hic non unam furiarum debemus
accipere, sed pestilentiam, cui eleganter poeta hoc nomen dedit.
<hi rend="small-caps">agit ante</hi> id est ante se.</seg>
</div>
<div type="verse" n="555">
<hi rend="small-caps">arentesqve sonant ripae</hi> vult pestilentiam etiam elementa
sentire: sic in tertio "arebant herbae et victum
seges aegra negabat"; nam segetem pro terra posuit.
</div>
<div type="verse" n="559">
<hi rend="small-caps">nam neqve erat coriis vsvs</hi> quippe morbo putrefactis.
</div>
<div type="verse" n="560">
<hi rend="small-caps">avt vndis abolere potest a. v. f.</hi> nec lavari, nec
coqui poterant. caro enim, corrupta morbo, quendam habet mucorem,
qui non potest ablui, quoniam omne possidet corpus; item
igni superposita aut putrefit aut durescit, nam non coquitur.
</div>
<div type="verse" n="564">
<hi rend="small-caps">ardentes papvlae</hi> id est carbunculi. <hi rend="small-caps">inmvndvs svdor</hi>
morbus peducularis, qui est φθειρίασις.
</div>
<div type="verse" n="566">
<hi rend="small-caps">sacer ignis</hi> quem Graeci ἱερὰν νόσον vocant.
</div>
</div>
<div type="book" n="4">
<div type="verse" n="t">
<label>SERVII GRAMMATICI</label>
<label>IN VERGILII GEORGICON LIBRVM QVARTVM</label>
<label>COMMENTARIVS.</label>
</div>
<div type="verse" n="1">
<hi rend="small-caps">protinvs aerii mellis caelestia dona exeqvar</hi> rhetorice
dicturus de minoribus rebus magna promittit, ut et levem
materiam sublevet et attentum faciat auditorem. sane perite, quoniam
scit breve esse opus hoc de apibus et intra paucos versus
posse consumi, usus est translationibus ad dilatandam materiam,
dicens apes habere reges, praetoria, urbes et populos. sane sciendum,
ut supra diximus, ultimam partem huius libri esse mutatam:
nam laudes Galli habuit locus ille, qui nunc Orphei continet fabulam,
quae inserta est, postquam irato Augusto Gallus occisus
est. <hi rend="small-caps">protinvs</hi> deinceps, exinde, etiam floreum agrum exsequar,
sicut sum ceteros exsecutus. <hi rend="small-caps">aerii mellis</hi> nam mel ex rore
colligitur, qui utique defluit ex aere: unde est et 'caelestia dona',
id est munus deorum. antea enim mel inveniebatur in foliis, ut
"mellaque decussit foliis". <seg type="Danielis" rend="italic">et aliter: sive quod Iuppiter melle
nutritus sit in insula Creta: sive quod in aere concipiatur: nam, ut
ait Cornelius Celsus, apes ex floribus ceras faciunt, ex rore matutino
mel.</seg>
</div>
<div type="verse" n="2">
<hi rend="small-caps">hanc etiam</hi> sicut superiores.
</div>
<div type="verse" n="3">
<hi rend="small-caps">admiranda tibi l. s. r.</hi> audies ex rebus levibus digna stupore
esse in apibus et proceres et tanta certamina.
</div>
<div type="verse" n="5">
<hi rend="small-caps">mores</hi> quia castae sunt, ut "illum adeo placuisse
apibus mirabere morem"; <hi rend="small-caps">et stvdia</hi> ut "tantus amor
laudum et generandi gloria mellis"; <hi rend="small-caps">et popvlos,</hi> ut "ut
binae regum facies, ita corpora plebis"; <hi rend="small-caps">proelia dicam,</hi> ut
"erumpunt portis, concurritur aethere in alto".
</div>
<div type="verse" n="6">
<hi rend="small-caps">in tenvi labor at tenvis n. g.</hi> conpensatio est laboris,
quod magnam dat gloriam, si fuerit materia exilis ornata.
</div>
<div type="verse" n="7">
<hi rend="small-caps">nvmina laeva</hi> prospera, ut "intonuit laevum". <seg type="Danielis" rend="italic">et aliter:
'laeva' hic in bono posuit, ut "intonuit laevum"; alibi autem in malo
ponit cum dicit "saepe malum hoc nobis, si mens non laeva fuisset,
de caelo tactas memini praedicere quercus". <hi rend="small-caps">vocatvs</hi>
pro 'invocatus': vel quia poetae in tutela eius sunt, vel quia pater est
Aristaei, qui primus invenit, unde apes fieri possent.</seg> <hi rend="small-caps">vocatvs
apollo</hi> aut quasi poeta Apollinem invocat: aut quasi pastoralem
deum: nam Apollo νόμιος dicitur.
</div>
<div type="verse" n="8">
<hi rend="small-caps">principio sedes apibvs statioqve p.</hi> dicit, ubi alvearia
ponenda sunt: in qua re satis perite et ea quae abesse debent, ne
noceant apibus, et ea quae adesse, ut possint prodesse, commemorat.
sane quoniam supra ait 'magnanimosque duces', ideo intulit
modo 'sedes statioque', quam translationem diligenter reservat.
<seg type="Danielis" rend="italic">et aliter: κατὰ τοῦ αὐτοῦ 'sedes statioque petenda' intellegendum,
etiamsi aliud a sedendo, aliud a stando dicitur.</seg>
</div>
<div type="verse" n="10">
<hi rend="small-caps">haediqve petvlci</hi> <seg type="Danielis" rend="italic">luxuriosi,</seg> lascivi, exultantes. et petulci
dicti ab appetendo, unde et meretrices petulcas vocamus.
</div>
<div type="verse" n="13">
<hi rend="small-caps">picti terga</hi> picta terga habentes. <hi rend="small-caps">pingvibvs a stabvlis</hi>
plenis, sicut inanes res tenues nominamus e contrario.
</div>
<div type="verse" n="14">
<hi rend="small-caps">meropesqve a. v.</hi> <seg type="Danielis" rend="italic">meropes rustici barbaros appellant. et
'aliae' id est ceterae. et aliter:</seg> dicendo 'aliaeque volucres' ostendit
aves esse etiam meropes. sunt autem virides <seg type="Danielis" rend="italic">earum pennae,</seg> et vocantur
apiastrae, quia apes comedunt.
</div>
<div type="verse" n="15">
<hi rend="small-caps">et manibvs procne p. s. c.</hi> nomen posuit pro nomine;
nam Philomela in hirundinem versa est: pro qua Procnen vel quasi
sororem posuit, vel quasi eam, quae fuerat illius sceleris causa;
nam ipsa Tereum miserat ad adducendam sororem.
</div>
<div type="verse" n="17">
<hi rend="small-caps">dvlcem nidis inmitibvs escam</hi> id est crudelibus pullis,
qui apium morte nutriuntur. <seg type="Danielis" rend="italic">et aliter: 'inmitibus nidis' temporale
epitheton est: ideo enim 'inmitibus', quia apibus vescantur.</seg>
</div>
<div type="verse" n="19">
<seg type="Danielis" rend="italic"><hi rend="small-caps">adsint</hi> praesentes sint.</seg> <hi rend="small-caps">et tenvis fvgiens p. g. r.</hi>
suspendendum 'tenuis', ne incipiant esse duo epitheta; quod apud
Latinos constat esse vitiosum.
</div>
<div type="verse" n="21">
<seg type="Danielis" rend="italic"><hi rend="small-caps">vt cvm prima</hi> 'prima' hic pro 'primum', nomen pro adverbio.</seg>
</div>
<div type="verse" n="22">
<hi rend="small-caps">vere svo</hi> sibi grato et aptissimo.
</div>
<div type="verse" n="23">
<hi rend="small-caps">decedere ripa calori</hi> ut aestus possint aquarum vicinitate
vitare. <seg type="Danielis" rend="italic">et aliter: id est vitare calorem et frigida loca appetere.
ergo 'decedere' composite dixit pro simpliciter 'cedere', ut in bucolicis
"nec serae meminit decedere nocti".</seg>
</div>
<div type="verse" n="25">
<seg type="Danielis" rend="italic"><hi rend="small-caps">in medivm sev stabit iners sev proflvet v.</hi> 'in medium'
non ad umorem rettulit, sed absolute dicit. et inertem hic pro otioso
posuit, ut in bucolicis "libertas quae sera tamen respexit
inertem": quae vox ponitur pro ignavo, ut "spumantemque dari pecora
inter inertia votis optat aprum", et pro eo, qui sine arte sit,
ut apud Lucilium in tertio decimo "ut perhibetur iners, ars in quo
non erit ulla".</seg> <hi rend="small-caps">in medivm</hi> ordo est 'in medium transversas salices
et grandia conice saxa'.
</div>
<div type="verse" n="27">
<hi rend="small-caps">pontibvs vt crebris</hi> veluti pontibus; nam non sunt pontes.
</div>
<div type="verse" n="28">
<hi rend="small-caps">si forte morantes</hi> tarde remeantes ex pascuis.
</div>
<div type="verse" n="29">
<hi rend="small-caps">neptvno inmerserit</hi> deum pro aquis posuit.
</div>
<div type="verse" n="31">
<hi rend="small-caps">graviter s. c. thymbrae</hi> herbae genus est abundantis in
Phrygia. 'graviter' autem modo 'bene et multum' significat, alias
'male', ut "aut ubi odor caeni gravis", item "grave olentis
Averni". <seg type="Danielis" rend="italic">thymbre est, quam cunilam vocamus.</seg>
</div>
<div type="verse" n="32">
<seg type="Danielis" rend="italic"><hi rend="small-caps">inrigvvmqve</hi> 'irriguum' qui irrigat, alias qui irrigatur.</seg>
<hi rend="small-caps">violaria</hi> loca, ubi nascuntur violae.
</div>
<div type="verse" n="37">
<hi rend="small-caps">vtraqve vis apibvs pariter metvenda</hi> tam caloris quam
frigoris. quod licet utrumque aequali modo metuendum sit, tamen
dissimiliter nocet: nam calore liquefacta defluunt mella, quae si
fuerint frigore condurata, constrictas apes interimunt.
</div>
<div type="verse" n="39">
<hi rend="small-caps">spiramenta</hi> exitus: alibi "saevi spiracula Ditis". <hi rend="small-caps">fvcoqve</hi>
genus est herbae, unde tinguitur vestis. fucum autem et flores
pro cera posuit, quam ex his colligunt rebus. <seg type="Danielis" rend="italic">et aliter: fucus est
genus cerae, qua pro glutine abutuntur: Graeci πρόπολιν vocant. alii
sic: 'fuco' pro medicamento posuit: Plautus in Poenulo "vitia corporis
fuco occulunt". sed vide ne de galbano dicat, quod separatim solent
laborare propter remedia, quibus adversus animalia utuntur sibi infesta:
unde ipse alibi adversus colubros hoc dicit adhiberi.
'oras' autem alveariorum.</seg>
</div>
<div type="verse" n="40">
<hi rend="small-caps">haec ipsa ad mvnera</hi> ad officia coangustandarum cavernarum.
<seg type="Danielis" rend="italic">et aliter: hic 'gluten'; Sallustius autem "hic glutino adolescebat".
'munera' utrum officia, an quod illis munera conferat et alveos
earum communiat. 'lentius' autem tenacius.</seg>
</div>
<div type="verse" n="41">
<hi rend="small-caps">et visco et phrygiae s. p. l. i.</hi> ordo est: servant gluten,
quod est lentius et visco et Phrygiae Idae pice. 'servant' autem
mire ait: nam pilas quasdam in alvearibus faciunt, de quibus postea
cerea tecta componunt.
</div>
<div type="verse" n="42">
<hi rend="small-caps">si vera est fama</hi> si credendum est, apes posse terras
effodere.
</div>
<div type="verse" n="45">
<hi rend="small-caps">e levi rimosa cvbilia limo</hi> alii 'et levi' legunt. unus
tamen sensus est; nam hoc dicit: quod illae nimio labore perficiunt,
tu e levi ungue rimosa cubilia circumfovens limo, etiam raras
frondes superinice. quod ideo fit, ne vel limus crepet, vel cavernae
aut sole penetrentur aut frigore.
</div>
<div type="verse" n="47">
<hi rend="small-caps">taxvm sine</hi> venenatam arborem: ipse in bucolicis
"sic tua Cyrneas fugiant examina taxos"; mel enim exinde pessimum
gignitur. <seg type="Danielis" rend="italic">et aliter: &lt;'propius tectis'&gt; ut "propius stabulis
armenta tenerent", et alibi "vota metu duplicant matres,
propiusque periclo it timor".</seg>
</div>
<div type="verse" n="48">
<hi rend="small-caps">rvbentes cancros</hi> odore enim ipso pereunt. 'rubentes'
autem, cum uruntur, non qui per naturam sunt huius coloris.
<hi rend="small-caps">altae nev crede palvdi</hi> ne facile mergantur.
</div>
<div type="verse" n="49">
<seg type="Danielis" rend="italic"><hi rend="small-caps">avt vbi odor caeni gravis</hi> ordo est 'odor gravis', quia et
levis dicitur, ut Sallustius "apud Corduenos amomum et alii leves
odores gignuntur".</seg>
</div>
<div type="verse" n="50">
<hi rend="small-caps">vocisqve offensa r. i.</hi> resonat echo repercussa: quam
apes vehementer horrere manifestum est. <seg type="Danielis" rend="italic">et aliter: quae graece
ἠχὼ, latine imago dicitur: Cicero Tusculanarum tertio "resonat
tamquam imago". hic autem sonus facit eas fugere.</seg>
</div>
<div type="verse" n="51">
<hi rend="small-caps">pvlsam hiemem sol a. e. s. t.</hi> secundum physicos, qui
dicunt quo tempore hic hiems est aestatem esse sub terris, et versa
vice <seg type="Danielis" rend="italic">cum hic aestas, illic</seg> hiemem. quod etiam Lucretius
exsequitur, et trahit in argumentum putealem aquam, quae aestate
frigidissima est, hieme vero tepidior. <seg type="Danielis" rend="italic">et aliter: 'egit' pro 'persequitur'.</seg>
</div>
<div type="verse" n="54">
<hi rend="small-caps">metvnt flores</hi> secant: unde et messores dicti sunt. sane
'meto metis' praeteritum perfectum 'messui' facit. <seg type="Danielis" rend="italic"><hi rend="small-caps">et flvmina
libant</hi> hic 'libant' degustant, alibi defundunt, ut "pateras libate Iovi".</seg>
</div>
<div type="verse" n="55">
<hi rend="small-caps">hinc</hi> ex floribus scilicet, ex quibus primo mel, mox pullos
efficiunt. <hi rend="small-caps">nescio qva dvlcedine l.</hi> quadam arcana ratione
naturae.
</div>
<div type="verse" n="57">
<hi rend="small-caps">mella tenacia figvnt</hi> quia, cum inversi sint favi, mel
tamen inde non funditur. unde ait 'tenacia', quae in resupinatis
favis cohaerent.
</div>
<div type="verse" n="58">
<hi rend="small-caps">caveis</hi> alvearibus. <seg type="Danielis" rend="italic">et 'hinc' pro 'dehinc'.</seg>
</div>
<div type="verse" n="59">
<hi rend="small-caps">aestatem liqvidam</hi> per ver serenum. <seg type="Danielis" rend="italic">et aliter: 'nare' pro
'volare', ut apud Ennium in primo "transnavit cita per teneras
caliginis auras". proprietas tamen vocis aptior est natantibus, quam
volantibus.</seg>
</div>
<div type="verse" n="61">
<hi rend="small-caps">contemplator</hi> pro 'intuere': nam tempus futurum pro
praesenti posuit ab imperativo modo. <hi rend="small-caps">aqvas dvlces et frondea
semper t. p.</hi> propter hoc ait supra "et tenuis fugiens
per gramina rivus palmaque vestibulum a. i. o. inumbret".
</div>
<div type="verse" n="63">
<hi rend="small-caps">trita melisphylla</hi> Varro hanc herbam apiastrum dicit
in primo libro operis rustici. <seg type="Danielis" rend="italic">et aliter: melisphylla herba est, quam,
ut ait Varro, alii apiastrum, alii mellinam appellant. 'cerinthae'
autem a Cerintho urbe Boeotiae, in qua plurima nascitur. 'ignobile'
autem non omnibus notum.</seg> <hi rend="small-caps">cerinthae ignobile g.</hi> vile, ubique
nascens.
</div>
<div type="verse" n="64">
<hi rend="small-caps">matris cymbala</hi> quae in eius tutela sunt ideo, quod similia
sunt hemicycliis caeli, quibus cingitur terra, quae est mater
deorum.
</div>
<div type="verse" n="66">
<hi rend="small-caps">more svo</hi> naturali ratione, cuius causa non redditur. quis
enim novit cur aeris sono redeant in alvearia? licet ipse paulo
post dicat "crepitantiaque aera secutae Dictaeo caeli
regem pavere sub antro". <seg type="Danielis" rend="italic">sed hoc poeticum est.</seg>
</div>
<div type="verse" n="67">
<seg type="Danielis" rend="italic"><hi rend="small-caps">sin avtem ad pvgnam exierint</hi> longior solito parenthesis:
est enim ordo 'sin autem ad pugnam exierint, motus animorum atque
haec certamina tanta pulveris exigui iactu compressa quiescent'.</seg>
</div>
<div type="verse" n="68">
<hi rend="small-caps">incessit</hi> ingruit, invasit: alibi "incessi muros, ignes ad
tecta volare". et 'incessit regibus' figuratum est; nam 'incessit
reges' dicimus.
</div>
<div type="verse" n="69">
<hi rend="small-caps">trepidantia bello c.</hi> alacritate pugnandi, non timore:
alibi "exultantiaque haurit corda pavor pulsans".
</div>
<div type="verse" n="70">
<hi rend="small-caps">morantes</hi> tarde incedentes.
</div>
<div type="verse" n="72">
<hi rend="small-caps">fractos</hi> conlisos.
</div>
<div type="verse" n="73">
<hi rend="small-caps">trepidae coevnt</hi> festinant inter se in alvearibus. <hi rend="small-caps">pennisqve</hi>  <hi rend="small-caps">
corvscant</hi> quemadmodum scuta milites commovent. <seg type="Danielis" rend="italic">et aliter:
splendent.</seg>
</div>
<div type="verse" n="76">
<hi rend="small-caps">vocant hostem</hi> provocant.
</div>
<div type="verse" n="77">
<hi rend="small-caps">ver nactae svdvm</hi> serenum post pluvias, ut "per sudum
rutilare vident". <seg type="Danielis" rend="italic">et aliter: 'sudum' est serenum subhumidum. proprie
autem 'sudum' pars serena inter nubes, quasi semiudum.</seg> <hi rend="small-caps">camposqve patentes</hi>
aerem purum et liquidum, non nubibus clausum.
et ita aer campus est apum, ut mare navium solum: ipse in quinto
"subtrahiturque solum".
</div>
<div type="verse" n="79">
<hi rend="small-caps">glomerantvr in orbem</hi> more bellantum.
</div>
<div type="verse" n="80">
<hi rend="small-caps">non densior aere grando</hi> in aliis enim bellis victi tantum
pereunt, in certamine apum etiam victrices; nam dicturus est
"animasque in vulnere ponunt".
</div>
<div type="verse" n="81">
<hi rend="small-caps">tantvm glandis</hi> erit nominativus 'haec glans'.
</div>
<div type="verse" n="83">
<hi rend="small-caps">ingentes animos a. i. p. v.</hi> Statius "maior in exiguo
regnabat corpore virtus", Homerus μικρὸς μὲν ἔην δέμας, ἀλλὰ
μαχητής.
</div>
<div type="verse" n="87">
<hi rend="small-caps">pvlveris exigvi iactv</hi> quia cum pulverem viderint, sperant
tempestatem futuram, quae eis plurimum nocet.
</div>
<div type="verse" n="88">
<seg type="Danielis" rend="italic"><hi rend="small-caps">vervm vbi dvctores acie revocaveris ambos</hi> legitur et
'ambo'. revocari autem apes vel lacte vel aqua mulsa, Plinius
dicit.</seg>
</div>
<div type="verse" n="89">
<seg type="Danielis" rend="italic"><hi rend="small-caps">deterior qvi visvs</hi> modo quare 'deterior', si ille servatur,
qui malus est? solvitur: 'deterior' minus bonus, ut et "tristior et
lacrimis oculos suffusa nitentes"</seg>. <hi rend="small-caps">deterior qvi visvs</hi> 'peior'
a malo dicitur, 'deterior' a meliore. <hi rend="small-caps">prodigvs</hi> non mella conficiens,
sed mella consumens. ideo autem regem solum praecipit
occidendum, quia eo amisso suus dissipatur exercitus: nam
"ut binae regum facies ita corpora plebis".
</div>
<div type="verse" n="90">
<seg type="Danielis" rend="italic"><hi rend="small-caps">dede neci melior vacva sine</hi> 'vacua' hic ad aemulum refertur,
ut "sola domo maeret vacua", in qua maritus non erat.</seg>
</div>
<div type="verse" n="91">
<hi rend="small-caps">sqvalentibvs</hi> splendentibus: quod a squamis venit, ut
"squamis auroque trilicem"; nam <seg type="Danielis" rend="italic">si</seg> a squalore <seg type="Danielis" rend="italic">est</seg>, sordidum significat,
ut "squalentem barbam".
</div>
<div type="verse" n="97">
<hi rend="small-caps">terram spvit ore v.</hi> aut in terram: aut re vera terram,
propter pulverem.
</div>
<div type="verse" n="99">
<hi rend="small-caps">paribvs lita corpora gvttis</hi> similibus, id est aureis
<seg type="Danielis" rend="italic">guttis</seg> habentes distincta corpora: nam 'lita' est inlita, distincta.
<seg type="Danielis" rend="italic">et aliter: ordo est 'ardentes auro corpora et paribus guttis lita'.</seg>
</div>
<div type="verse" n="100">
<hi rend="small-caps">potior svboles</hi> scilicet ad mella procreanda. <hi rend="small-caps">caeli
tempore certo</hi> et cum oriuntur pliades et cum occidunt, id est
verno et autumno. <seg type="Danielis" rend="italic">et aliter: ut "caeli menses et sidera
serva" et "inde ubi quarta sitim caeli collegerit hora".</seg>
</div>
<div type="verse" n="101">
<hi rend="small-caps">dvlcia mella</hi> non est superfluum epitheton; nam ideo
ait 'dulcia', quia sunt etiam amara, ut Corsicana, sicut in bucolicis
diximus.
</div>
<div type="verse" n="102">
<hi rend="small-caps">liqvida</hi> defaecata, sine sordibus: non, quae fluunt; nam
mala sunt. <hi rend="small-caps">dvrvm bacchi d. s.</hi> apta mulso. bene autem ait
'durum saporem', quia maiores vina asperrima mellis dulcedine
temperabant.
</div>
<div type="verse" n="104">
<hi rend="small-caps">frigida tecta</hi> melle vacua, inoperosa; contra
"fervet opus". <seg type="Danielis" rend="italic">econtra Terentius "nimirum hi homines frigent".</seg>
</div>
<div type="verse" n="105">
<hi rend="small-caps">instabiles animos</hi> suadentes inanem vagandi licentiam.
</div>
<div type="verse" n="107">
<hi rend="small-caps">qvisqvam</hi> subaudis 'militum': aut certe quisquam de
exercitu.
</div>
<div type="verse" n="108">
&lt;<hi rend="small-caps">altvm ire iter a. c. a. v. s.</hi>&gt; aut ludendo altum volare,
aut in bella procedere.
</div>
<div type="verse" n="109">
<hi rend="small-caps">croceis floribvs</hi> tam odoris optimi quam coloris: non
enim dicit illic crocum solum esse debere. <seg type="Danielis" rend="italic"><hi rend="small-caps">croceis h. f. h.</hi> ipse
alibi "sertisque recentibus halant", id est olent.</seg>
</div>
<div type="verse" n="110">
<seg type="Danielis" rend="italic"><hi rend="small-caps">et cvstos fvrvm</hi> hic 'custos' pro 'observator et prohibitor':
aliter 'hortorum custos'.</seg> <hi rend="small-caps">falce saligna</hi> facta de salice, quasi in
simulacro ligneo.
</div>
<div type="verse" n="111">
<hi rend="small-caps">hellespontiaci s. t. p.</hi> non dicit Priapum illic esse debere,
sed praecipit tales esse hortos, ut mereantur deum habere
custodem. hic autem Priapus fuit de Lampsaco civitate Hellesponti,
de qua pulsus est propter virilis membri magnitudinem. post in
numerum deorum receptus, meruit esse numen hortorum. de hoc
Horatius "nam fures dextra coercet obscenoque ruber porrectus
ab inguine palus; ast inportunas volucres in vertice
harundo terret fixa". dicitur autem praeesse hortis propter
eorum fecunditatem: nam cum alia terra semel aliquid creet, horti
numquam sine fructu sunt. <seg type="Danielis" rend="italic">et aliter: quoniam in Lampsaco, civitate
Hellesponti, nutritus est. hunc Liberi et Veneris volunt filium, hortis
et vineis custodem.</seg>
</div>
<div type="verse" n="112">
<hi rend="small-caps">ipse thymvm</hi> diligens rusticus et cultor hortorum. <seg type="Danielis" rend="italic">et
aliter: legitur et 'tinos'. est autem laurus silvestris caerulea baca.</seg>
</div>
<div type="verse" n="115">
<hi rend="small-caps">inriget imbres</hi> id est aquas: Iuvenalis "in tenues
plantas facili diffunditur haustu". <seg type="Danielis" rend="italic">et aliter: 'irrigare'
ergo duobus modis dicimus, ut "irriguo nihil est elutius horto" et
"irriguumque bibant violaria fontem". <hi rend="small-caps">imbres</hi> quomodo
'imbres inriget', cum terra aqua inrigetur? solvitur: bene dixit; inrigat
enim qui mittit et cui mittit: alibi "at Venus Ascanio placidam
per membra quietem inrigat".</seg>
</div>
<div type="verse" n="117">
<hi rend="small-caps">vela traham et t. f. a. p.</hi> illam allegoriam respicit,
qua est usus in primo "ades et primi lege litoris oram",
item "pelagoque volans da vela patenti".
</div>
<div type="verse" n="118">
<hi rend="small-caps">pingves hortos</hi> fecundos.
</div>
<div type="verse" n="119">
<hi rend="small-caps">biferiqve rosaria paesti</hi> Paestum oppidum Calabriae
est, in quo uno anno bis nascitur rosa. <seg type="Danielis" rend="italic">et aliter: Paestum urbs
Lucaniae. haec civitas Posidonia dicitur et est in agro Sallentino, colonia
Tarentinorum.</seg>
</div>
<div type="verse" n="122">
<hi rend="small-caps">cresceret in ventrem cvcvmis</hi> in curvaturam. ideo
autem sic, quia 'per herbam'; nam rectus crescit, si pendeat. sane
'hic cucumis' 'huius cucumis' declinatur, sicut 'agilis', secundum
idoneos: nam neoterici 'huius cucumeris' dixerunt, sicut 'pulvis pulveris'.
<hi rend="small-caps">sera comantem narcissvm</hi> sero flores habentem.
</div>
<div type="verse" n="123">
<seg type="Danielis" rend="italic"><hi rend="small-caps">avt flexi</hi> 'flexi' pro 'flexibilis'. et 'vimen' pro caule
positum.</seg>
</div>
<div type="verse" n="125">
<hi rend="small-caps">namqve svb oebaliae memini m. t. a. q. n. v. f. c. g.</hi>
Oebalia ipsa est Laconica: unde de Castore et Polluce ait Statius
"Oebalidae fratres". Galaesus vero fluvius est Calabriae, qui iuxta
civitatem labitur Tarentinam, in qua se hortos optimos vidisse
commemorat. Oebaliae autem turres ait, quas condiderant hi qui
de Oebalia venerant: nam, ut etiam in tertio Aeneidis diximus,
Lacones, diu bello attriti ab Atheniensibus et inopiam timentes
virorum, praeceperunt ut virgines <seg type="Danielis" rend="italic">eorum</seg> cum quibuscumque
concumberent: quo facto cum post victoriam iuvenes de incertis
parentibus nati erubescerent originem suam — nam et Partheniatae
appellabantur — , duce Phalanto, octavo ab Hercule, navigiis profecti,
venerunt ad oppidum Calabriae, quod Taras Neptuni filius
condiderat, et id auctum habitaverunt. <seg type="Danielis" rend="italic">et aliter: Oebaliam arcem
Tarentinam dicit a Lacedaemonio Oebalo, longe petito epitheto, quia
Lacedaemonii duce Phalanto Tarentum condiderunt.</seg>
</div>
<div type="verse" n="127">
<hi rend="small-caps">corycivm vidisse senem</hi> Cilica: Corycos enim civitas
est Ciliciae, in qua antrum illud famosum est, paene ab omnibus
celebratum. et per transitum tangit historiam memoratam a Suetonio.
Pompeius enim victis piratis Cilicibus partim ibidem in
Graecia, partim in Calabria agros dedit: unde Lucanus
"an melius fient piratae, magne, coloni?" male autem quidam
'Corycium' proprium esse adserunt nomen, cum sit appellativum
eius, qui more Corycio hortos excoluit: quod etiam Plinii testimonio
conprobatur. <hi rend="small-caps">vidisse senem</hi> ordo est 'memini vidisse'. dicimus
autem et 'memini videre': Terentius "memini videre, quo aequior
sum Pamphilo, si se illam in somnis". <hi rend="small-caps">relicti</hi> deserti atque
contempti; quis enim agrum non sperneret nulli rei aptum,
non vitibus aut frumentis vel pascuis? <seg type="Danielis" rend="italic">et aliter: 'Corycium' autem
Cilica, a monte et civitate Ciliciae Coryco. alii Corycium non natione,
sed peritia, quod haec gens studiose hortos colat. et sic dictum est, ut
"Arcades ambo".</seg>
</div>
<div type="verse" n="129">
<seg type="Danielis" rend="italic"><hi rend="small-caps">opportvna seges</hi> 'seges' pro 'terra'.</seg>
</div>
<div type="verse" n="130">
<hi rend="small-caps">rarvm holvs</hi> id est panctile. <seg type="Danielis" rend="italic"><hi rend="small-caps">rarvm</hi> pro praecipuo et
summo.</seg>
</div>
<div type="verse" n="131">
<hi rend="small-caps">vescvmqve papaver</hi> <seg type="Danielis" rend="italic">'vescum' tria significat: minutum,
edule, multum. et aliter:</seg> quo vescimur: nam et aliud lethaeum,
quo non utimur; nam "vescas salicum frondes" aliter
dictum est.
</div>
<div type="verse" n="132">
<hi rend="small-caps">regvm aeqvabat opes animis</hi> bene 'animis', non potestate,
quia regum more cibis non conparatis utebatur.
</div>
<div type="verse" n="134">
<seg type="Danielis" rend="italic"><hi rend="small-caps">carpere poma</hi> 'carpere' pro 'carpebat', infinitum pro indicativo.</seg>
</div>
<div type="verse" n="135">
<hi rend="small-caps">frigore saxa rvmperet</hi> unus enim est, ut diximus,
effectus et caloris et frigoris.
</div>
<div type="verse" n="136">
<hi rend="small-caps">glacie cvrsvs f. a.</hi> mira varietas: nam supra ait
"concrescunt subitae currenti in flumine crustae".
</div>
<div type="verse" n="138">
<hi rend="small-caps">aestatem increpitans seram</hi> tarde venientem, cum ille
iam eius carperet fructus.
</div>
<div type="verse" n="139">
<hi rend="small-caps">ergo apibvs fetis idem</hi> ne sine causa hortos descripsisse
videretur. <seg type="Danielis" rend="italic">et aliter: 'fetis' non sic dixit quasi pariant, sed quasi studiose
examinare parantibus.</seg>
</div>
<div type="verse" n="141">
<hi rend="small-caps">illi tiliae atqve vberrima pinvs</hi> 'illi uberrima' scilicet:
nam per naturam et tiliae et pinus steriles esse dicuntur. <seg type="Danielis" rend="italic">et
aliter: subaudiendum 'abundare'. ipsius autem manu duplex fuit scriptura,
'pinus' et 'tinus'. <hi rend="small-caps">vberrima</hi> hic pro 'plurima': fructum enim
tinus nullum fert, sed multa semina facit.</seg>
</div>
<div type="verse" n="144">
<hi rend="small-caps">seras</hi> maiores: quod nimiae difficultatis est. <hi rend="small-caps">in versvm</hi>
in ordinem, ut "triplici pubes quam Dardana versu inpellunt".
<hi rend="small-caps">distvlit</hi> transtulit: nam mutavit praepositionem. <seg type="Danielis" rend="italic">et
aliter: in diversum locum tulit, quasi disposuit. et 'seras' hic vetulas
et magnas: Sallustius in <hi rend="small-caps">ii.</hi> "serum bellum in angustiis fore" pro
'magnum'.</seg>
</div>
<div type="verse" n="145">
<seg type="Danielis" rend="italic"><hi rend="small-caps">edvramqve pirvm</hi> 'e' praepositio adimit significationem et
adicit: hic ergo 'eduram' nimium duram.</seg> <hi rend="small-caps">edvram</hi> nimium duram,
validam. <hi rend="small-caps">spinos iam prvna ferentes</hi> prunorum arbor spinus
vocatur genere masculino; nam sentes has spinas dicimus.
</div>
<div type="verse" n="147">
<hi rend="small-caps">spatiis iniqvis</hi> angustis, ut "spatioque subit Sergestus
iniquo". et dicit se carminis brevitate constrictum hortos
plenius non posse describere.
</div>
<div type="verse" n="148">
<hi rend="small-caps">aliis</hi> Gargilium Martialem significat.
</div>
<div type="verse" n="149">
<hi rend="small-caps">natvras apibvs qvas ivppiter i. addidit</hi> 'naturas' pro
moribus posuit. 'addidit' autem aut dedit, aut re vera addidit:
necesse enim est, eas etiam ante habuisse mores aliquos proprios.
</div>
<div type="verse" n="150">
<hi rend="small-caps">pro qva mercede</hi> ordo est 'expediam naturas apium,
quae canoros C. s. c. a. s. D. r. c. p. s. antro: pro qua mercede',
id est gratia vel labore, 'solae communes natos consortia tecta u.
h.': nam, ut etiam Donatus dicit, tragicum est et ultra carmen
georgicum, si accipiamus, 'pro qua mercede' exclamationem esse,
ut sit, pro quanta hoc mercede fecerunt! scilicet ut Iovem alerent,
quem Ops Saturni uxor Curetibus, Corybantibus et Idaeis Dactylis
custodiendum dedit in monte Cretae Dictaeo, ne eum Saturnus consumeret,
ut filios omnes solebat. quod ideo fingitur, quia Saturnus,
ut diximus, temporum deus est, quae in se revolvuntur in aeternum.
tunc itaque apes, aeris sonum secutae, Iovem melle aluisse
dicuntur: pro qua re eis postea praestitit Iuppiter, ut haberent
liberos sine ullo concubitu.
</div>
<div type="verse" n="153">
<hi rend="small-caps">solae commvnes natos c. t. v. h.</hi> Plato in libris, quos
περὶ πολιτείας scripsit, dicit amori rei publicae esse nihil praeponendum.
omnes praeterea et uxores et liberos ita nos tamquam
communes habere debere, ut caritas sit, non libido confusa, quod
praeceptum nullum dicit praeter apes servare potuisse.
</div>
<div type="verse" n="154">
<hi rend="small-caps">magnis legibvs</hi> <seg type="Danielis" rend="italic">id est</seg> aeternis, numquam mutabilibus.
isdem enim legibus semper utuntur, nec eas, ut homines, saepe
commutant.
</div>
<div type="verse" n="155">
<hi rend="small-caps">novere penates</hi> carissima habent, ut "hic inter flumina
nota", id est cara.
</div>
<div type="verse" n="157">
<hi rend="small-caps">in medivm qvaesita reponvnt</hi> quaesita et parta in
commune conservant: ipse alibi "in medium quaerebant".
</div>
<div type="verse" n="158">
<hi rend="small-caps">victv</hi> victui. <seg type="Danielis" rend="italic">et aliter: id est victui, ut "venatu invigilant
pueri".</seg> <hi rend="small-caps">foedere pacto</hi> ut vicissim in alvearibus vel in
agris laborent.
</div>
<div type="verse" n="160">
<hi rend="small-caps">narcissi lacrimam</hi> narcissi umorem. quod autem ait
'narcissi lacrimam', allusit ad fabulam, quia, ut diximus, de puero
est conversus in florem.
</div>
<div type="verse" n="161">
<hi rend="small-caps">prima favis ponvnt fvndamina</hi> id est propolin collocant,
duriorem ceram, quae ferro vix potest frangi: quam colligunt
de gummi arborum <seg type="Danielis" rend="italic">et</seg> lapidibus rasis, unde paulo post dicit
"saepe etiam duris errando in cotibus alas attrivere". <hi rend="small-caps">tenaces ceras</hi>
mella retinentes.
</div>
<div type="verse" n="162">
<hi rend="small-caps">advltos e. f.</hi> educendo adultos faciunt.
</div>
<div type="verse" n="165">
<hi rend="small-caps">cecidit cvstodia sorti</hi> ex sorte, nam adverbium est:
quod traxit a militia; legimus enim "partibus aequabat iustis
aut sorte trahebat".
</div>
<div type="verse" n="166">
<seg type="Danielis" rend="italic"><hi rend="small-caps">inqve vicem</hi> 'vicem' divisit; nam ordo est 'invicemque'. et
<hi rend="small-caps">aqvas</hi> hic pluvias.</seg>
</div>
<div type="verse" n="168">
<seg type="Danielis" rend="italic"><hi rend="small-caps">ignavvm fvcos pecvs a praesepibvs arcent</hi> fucus est similis
apibus, &lt;dictus&gt; eo quo sit apibus nocens, quod cum ipse nihil gignat,
aliena consumit. Plinius &lt;in <hi rend="small-caps">xi.</hi>&gt; historiae naturalis quasi inperfectas
apes dicit et habere aculeum negat. 'pecus' autem vetuste, quia omnia
animalia pecora dicebant.</seg>
</div>
<div type="verse" n="169">
<seg type="Danielis" rend="italic"><hi rend="small-caps">fervit opvs</hi> iuxta declinationem saepe dictam 'fervo fervis
fervit'. hinc est "fervere Leucaten". <hi rend="small-caps">fragrantia</hi> id est redolentia:
aut 'thymo fragrantia'.</seg>
</div>
<div type="verse" n="170">
<seg type="Danielis" rend="italic"><hi rend="small-caps">ac velvti lentis c. f. m.</hi> 'fulmina properant' vetuste ait,
ut Plautus "properant prandium", et Ennius "festinant diem". et
aliter:</seg> <hi rend="small-caps">ac velvti lentis cyclopes f. m. c. p.</hi> comparatio ad festinationem
pertinens solam.
</div>
<div type="verse" n="171">
<seg type="Danielis" rend="italic"><hi rend="small-caps">tavrinis follibvs</hi> Plautus "quam folles taurini habent,
cum liquescunt petrae, ferrum ubi fit".</seg>
</div>
<div type="verse" n="175">
<seg type="Danielis" rend="italic"><hi rend="small-caps">in nvmervm</hi> id est in ordinem. <hi rend="small-caps">versantqve tenaci forcipe</hi>  <hi rend="small-caps">
ferrvm</hi> conpositum nomen ex formo et capiendum: formum enim
veteres calidum dixerunt.</seg>
</div>
<div type="verse" n="177">
<hi rend="small-caps">cecropias</hi> Athenienses, a rege Cecrope Atticae, ubi
optima mella nascuntur. <seg type="Danielis" rend="italic">et aliter: 'Cecropias' hic Atticas, quia Cecrops
in Attica regnavit.</seg> <hi rend="small-caps">innatvs</hi> insitus. <hi rend="small-caps">vrget</hi> premit.
</div>
<div type="verse" n="178">
<seg type="Danielis" rend="italic">&lt;<hi rend="small-caps">mvnere</hi>&gt; <hi rend="small-caps">qvamqve svo</hi> recte, ut labore suo quaerant, non
aliena diripiant.</seg> <hi rend="small-caps">grandaevis oppida cvrae</hi> sicut senes muros
tuentur nec in bella prorumpunt.
</div>
<div type="verse" n="179">
<hi rend="small-caps">daedala tecta</hi> ingeniosa, ut "daedala Circe".
</div>
<div type="verse" n="182">
<hi rend="small-caps">crocvmqve rvbentem</hi> Sallustius in historiis ait "in qua
crocum gignitur": genere neutro secundum artem usus est; hic
poetice masculino, referens se ad puerum, qui in hunc florem dicitur
esse conversus.
</div>
<div type="verse" n="183">
<hi rend="small-caps">ferrvgineos hyacinthos</hi> ferruginei, id est nigri, coloris:
<seg type="Danielis" rend="italic">ipse enim dixerat "sunt et vaccinia nigra"; qui enim graece hyacinthus,
latine vaccinium dicitur.</seg>
</div>
<div type="verse" n="187">
<hi rend="small-caps">corpora cvrant</hi> se reficiunt, ut "fessique et equos et
corpora curant". sane 'curare corpus' si de hominibus dicamus,
et cibo et lavacro intellegimus vel alterutro; si de apibus, tantum
cibo accipimus.
</div>
<div type="verse" n="188">
<seg type="Danielis" rend="italic"><hi rend="small-caps">fit sonitvs mvssantqve oras</hi> 'mussant' hic murmurant:
quae vox ponitur et in tacendi significatione, ut apud Ennium in <hi rend="small-caps">xvii.</hi>
"non possunt mussare boni, qui factam labore enixi militiam
peperere", interdum et pro dubitare, ut "mussat rex ipse Latinus",
"quos generos vocet". 'mussant' autem murmurant: Ennius in <hi rend="small-caps">x.</hi> sic
ait "aspectabat virtutem legionis sive spectans si mussaret
dubitaretque denique causam pugnandi fieret aut duri labores".</seg>
</div>
<div type="verse" n="190">
<hi rend="small-caps">sopor svvs</hi> ipsis aptus: <seg type="Danielis" rend="italic">nam ideo 'suus', quia altum dormiunt
pro natura mellis, ut ipse alibi "melle soporatam et medicatis
frugibus offam". sed melius 'suus somnus' pro exiguitate corpusculi
sui.</seg>
</div>
<div type="verse" n="192">
<hi rend="small-caps">avt credvnt caelo</hi> scilicet suos volatus.
</div>
<div type="verse" n="193">
<hi rend="small-caps">aqvantvr</hi> aquam hauriunt ex vicino.
</div>
<div type="verse" n="195">
<hi rend="small-caps">instabiles</hi> fluctuantes. <seg type="Danielis" rend="italic">&lt;<hi rend="small-caps">cvmbae instabiles</hi>&gt; <hi rend="small-caps">flvctv
iactante</hi> id est iactante fluctu instabiles ne sint.</seg>
</div>
<div type="verse" n="198">
<hi rend="small-caps">concvbitv</hi> concubitui: nam 'indulgeo illi' dicimus. <seg type="Danielis" rend="italic">et
aliter: 'concubitu' dativus casus est, ut supra "victu invigilant".
<hi rend="small-caps">nec corpora segnes in venerem s.</hi> in libidinem non</seg>
resolvuntur: Persius "ille in Venerem putris".
</div>
<div type="verse" n="199">
<hi rend="small-caps">nixibvs</hi> <seg type="Danielis" rend="italic"><hi rend="small-caps">edvnt</hi> 'nixibus'</seg> partubus, <seg type="Danielis" rend="italic">a nitendo</seg>: unde et
'enixa' dicimus.
</div>
<div type="verse" n="200">
<seg type="Danielis" rend="italic"><hi rend="small-caps">vervm ipsae e foliis</hi> apes, ut Plinius ait, gallinarum more
incubant et vermiculos creant. sed rectius videtur ut ne hoc quidem
sciant, si concubitus nescierunt.</seg>
</div>
<div type="verse" n="201">
<seg type="Danielis" rend="italic"><hi rend="small-caps">qvirites</hi> audaciter 'Quirites', cum proprie Romani sint.</seg>
</div>
<div type="verse" n="202">
<seg type="Danielis" rend="italic"><hi rend="small-caps">refigvnt</hi> id est sufficiunt, ut suffectus dicitur magistratus.</seg>
<hi rend="small-caps">refigvnt</hi> figunt.
</div>
<div type="verse" n="204">
<hi rend="small-caps">svb fasce</hi> sub onere, ut "iniusto sub fasce
viam dum carpit".
</div>
<div type="verse" n="205">
<hi rend="small-caps">tantvs amor florvm et g. g. m.</hi> supra de
equis "tantus amor laudum, tantae est victoria curae".
</div>
<div type="verse" n="208">
<hi rend="small-caps">at genvs inmortale m.</hi> gens manet, scilicet per successionem:
<seg type="Danielis" rend="italic">ideo inmortale genus. et alibi: <hi rend="small-caps">at</hi> potest abundare coniunctio;
est enim ordo: ergo ipsas quamvis angustus terminus aevi excipiat,
genus inmortale manet.</seg>
</div>
<div type="verse" n="209">
<hi rend="small-caps">domvs</hi> familia, ut "da propriam Thymbraee domum".
</div>
<div type="verse" n="211">
<hi rend="small-caps">medvs hydaspes</hi> fluvius Mediae. de his autem gentibus
dixit Sallustius "adeo illis ingenita est sanctitas regii nominis":
quas <seg type="Danielis" rend="italic">gentes</seg> tamen apes dicit amore circa regem superare Vergilius.
<seg type="Danielis" rend="italic"><hi rend="small-caps">medvs hydaspes</hi> civitas Medorum. et aliter: apud omnes
satis constat Hydaspen flumen Indiae esse, non Mediae; sed potest videri
poeta Hydaspen Medum dixisse iure belli, quod Medi duce Alexandro
vicerint Porum Indorum regem, et eum in suam redegerint
potestatem. oritur autem Hydaspes ex Caucaso et miscetur Indo.</seg>
</div>
<div type="verse" n="212">
<hi rend="small-caps">observant</hi> venerantur. alias 'observare' est callide advertere:
Terentius "observes filium, quid agat, quid cum illo
consilii captet".
</div>
<div type="verse" n="214">
<hi rend="small-caps">diripvere ipsae</hi> quae etiam ipsae <seg type="Danielis" rend="italic">animas</seg> colligendo melli
inpendere consuerunt, ut "ultroque animam sub fasce
dedere", <seg type="Danielis" rend="italic">ipsae diripiunt eadem mella.</seg>
</div>
<div type="verse" n="216">
<hi rend="small-caps">stipantqve freqventes</hi> quasi quodam satellitio ambiunt.
</div>
<div type="verse" n="217">
<hi rend="small-caps">saepe attollvnt vmeris</hi> aetate scilicet fessum.
</div>
<div type="verse" n="218">
<hi rend="small-caps">pvlchram mortem</hi> gloriosam, quippe quae pro rege
suscipitur. traxit autem hoc de Celtiberorum more, qui, ut in Sallustio
legimus, se regibus devovent et post eos vitam refutant.
</div>
<div type="verse" n="219">
<seg type="Danielis" rend="italic"><hi rend="small-caps">his qvidam signis atqve haec exempla secvti</hi> Pythagorae
sectam versat, quam et stoici sequuntur. et quidam accusant, quod,
cum sit Epicureus, alienam sectam usurpare videtur. sed ego puto
simpliciter referri sententias philosophorum: neque enim statim Epicureus
debet videri, si libertate poetica ait "illo Vergilium me
tempore dulcis alebat Parthenope, studiis florentem ignobilis
oti". <hi rend="small-caps">his qvidam signis atqve haec exempla secvti e. a. p. d.</hi></seg>
<hi rend="small-caps">mentis</hi> locum hunc plenius est exsecutus in sexto, quem hoc
loco breviter colligit, ut probet etiam apes partem habere divinitatis.
namque omnia animalia ex quattuor elementis et divino spiritu
constare manifestum est: trahunt enim a terra carnem, ab
aqua umorem, ab aere anhelitum, ab igne fervorem, a divino spiritu
ingenium. quod quia est in apibus, sicut etiam in hominibus,
-namque metuunt, cupiunt, dolent gaudentque: quae probantur
ex his quae faciunt; dimicant enim, colligunt flores, provident pluvias — fateamur
necesse est, etiam apes partem habere divinitatis.
ut autem hoc exemplis, id est rebus similibus, conprobaret, Lucretium
secutus est, qui dicit ea, quae inter se probare non possumus,
a similibus conprobanda: ventum namque docet esse corporalem,
non quod eum tenere vel cernere possumus, sed quod eius similis
atque aquae effectus est, quam corporalem esse manifestum est.
</div>
<div type="verse" n="220">
<hi rend="small-caps">havstvs aetherios</hi> divinos spiritus.
</div>
<div type="verse" n="221">
<hi rend="small-caps">devm namqve ire per omnes t. t. m.</hi> ipse in sexto
"caelum ac terras" cetera "spiritus intus alit", Lucanus
"Iuppiter est quodcumque vides, quodcumque moveris".
</div>
<div type="verse" n="223">
<hi rend="small-caps">hinc pecvdes a.</hi> 'hinc', id est ex deo, ex divino spiritu,
sumunt omnia, cum nasci coeperint, vitam: ceterum <seg type="Danielis" rend="italic">corpus</seg> ex quattuor
elementis est, ut diximus. <seg type="Danielis" rend="italic">et aliter: more suo pecudes
et armenta divisit, ut alibi "quae cura boum, qui cultus habendo
sit pecori".</seg>
</div>
<div type="verse" n="224">
<seg type="Danielis" rend="italic"><hi rend="small-caps">vitas</hi> id est animas.</seg>
</div>
<div type="verse" n="225">
<hi rend="small-caps">scilicet hvc reddi d. a. r. r.</hi> sine dubio etiam cuncta
dissolvi et redire rursus in originem suam necesse est. <seg type="Danielis" rend="italic">et aliter:
'huc' id est unde sumptae sunt animae. et 'omnia' pro 'omnes'.</seg>
</div>
<div type="verse" n="226">
<hi rend="small-caps">locvm morti</hi> id est perditioni: nihil enim est, quod perire
funditus possit, cum sit τὸ πᾶν, id est omne, in quod redeunt
universa resoluta. res autem haec, quae mors vocatur, non est
mors, quippe quae nihil perire facit, sed resolutio: unde mire a
plerisque interitus dicta est, quasi interveniens et mixtarum rerum
conexionem resolvens: <seg type="Danielis" rend="italic">Lucretius</seg> "continuo hoc mors est
illius, quod fuit ante". <seg type="Danielis" rend="italic">et aliter: 'nec morti esse locum' pro 'nec
mori'. 'sideris' quoque pro 'siderum'. et 'in numerum' id est in modum.
et 'alto succedere caelo' ut ipsa sidera.</seg>
</div>
<div type="verse" n="228">
<seg type="Danielis" rend="italic"><hi rend="small-caps">siqvando sedem avgvstam s. m. t. r.</hi> aliter 'sedem relines',
aliter 'mella'. et utrum relines thesauros, an relines servata in thesauris?</seg>
<hi rend="small-caps">siqvando sedem avgvstam</hi> id est alvearia. et proprie
augustum est tectum augurio consecratum, abusive nobile, quasi
maiestatis plenum.
</div>
<div type="verse" n="229">
<hi rend="small-caps">thesavris</hi> repositionibus, ac si diceret 'apothecis'. <hi rend="small-caps">sparsvs</hi>
pro 'spargens': participium est pro participio.
</div>
<div type="verse" n="230">
<seg type="Danielis" rend="italic"><hi rend="small-caps">ore fave fvmosqve manv</hi> quia odores malos oderunt: ideo
'prius haustu sparsus aquarum'. 'ore fave' cum religione ac silentio
accede: in <hi rend="small-caps">xvi.</hi> Ennius "hic insidiantes vigilant, partim requiescunt
tecti gladiis sub scutis ore faventes". ponitur eadem vox
et pro 'velle': apud eundem Ennium in <hi rend="small-caps">xvi.</hi> "matronae moeros complent
spectare faventes", id est volentes.</seg> <hi rend="small-caps">ore fove</hi> ipsos haustus
scilicet. et hoc dicit: spargendo aquam imitare pluviam, fumum
etiam praefer: quibus rebus cum territae illae discesserint, inpune
poteris mella colligere. alii 'ore fave' legunt, ut sit 'tace': etiam
ipse in quinto "ore favete omnes"; Horatius "favete linguis".
<hi rend="small-caps">fvmos seqvaces</hi> quippe apium persecutores, ut "Maleaeque sequacibus
undis".
</div>
<div type="verse" n="231">
<hi rend="small-caps">bis gravidos cogvnt fetvs</hi> gemina est fecunditas mellis.
<seg type="Danielis" rend="italic">et aliter: 'flores' emendatum fuit. et bene 'gravidos flores', quod ex
his omnia generant.</seg> <hi rend="small-caps">dvo tempora messis</hi> id est fructus: Iuvenalis
"veram deprendere messem si libet".
</div>
<div type="verse" n="232">
<hi rend="small-caps">taygete simvl os t. o. h. pleias</hi> Taygete una est de
pliadibus septem. ut autem etiam supra diximus, bis mel
praecipit colligendum, orientibus pliadibus, id est verno, item cum
occidunt, autumnali scilicet tempore.
</div>
<div type="verse" n="233">
<hi rend="small-caps">oceani amnes</hi> Homeri est παρ' Ὠκεανοῖο ῥοάων. 'amnes'
autem bene ait, quia in morem fluminis eius fluenta reditura prorumpunt.
</div>
<div type="verse" n="234">
<hi rend="small-caps">avt eadem sidvs f. v. piscis aqvosi</hi> australem piscem
significat, qui aquarii undam ore suscipit — unde etiam 'aquosi'
addidit — : tunc enim hic piscis oritur, quo tempore <seg type="Danielis" rend="italic">tendere in occasum
pliades coeperunt: nam ideo ait 'fugiens'</seg>.
</div>
<div type="verse" n="235">
<hi rend="small-caps">tristior</hi> vel propter occasum, vel propter propinquantem
iam hiemis asperitatem.
</div>
<div type="verse" n="236">
<hi rend="small-caps">illis ira modvm svpra est</hi> excedunt modum: nam cum
suo irascuntur interitu.
</div>
<div type="verse" n="237">
<hi rend="small-caps">spicvla caeca</hi> brevia, quae possunt latere.
</div>
<div type="verse" n="238">
<hi rend="small-caps">in vvlnere ponvnt</hi> non suo, sed a se illato. et amphibolicos
dictum est, ut "cum Turni iniuria Matrem admonuit",
quam inferebat scilicet, non quam <seg type="Danielis" rend="italic">patiebatur: Sallustius "iniuria
validiorum", scilicet quam</seg> inferebant validiores.
</div>
<div type="verse" n="239">
<seg type="Danielis" rend="italic"><hi rend="small-caps">sin dvram metves hiemem parcesqve f.</hi> 'duram' gravem.
'parces' id est parces alimento illis futuro.</seg>
</div>
<div type="verse" n="240">
<hi rend="small-caps">res miserabere fractas</hi> id est afflictas.
</div>
<div type="verse" n="241">
<hi rend="small-caps">svffire thymo</hi> fumigare, ut exinde inimica illis animalia
fugiant. <hi rend="small-caps">cerasqve recidere inanes</hi> <seg type="Danielis" rend="italic">dum sine melle sunt cerae</seg>.
sane hoc dicit: si nihil habuerint in alvearibus, vel te tollente vel
exedentibus pravis animalibus, apibus minutatim incisam ceram
ministra; stiliones vero et cetera thymi fumo ab eis repelle.
</div>
<div type="verse" n="242">
<hi rend="small-caps">ignotvs</hi> ignobilis vel ex inproviso veniens. <hi rend="small-caps">adedit</hi>
consumit.
</div>
<div type="verse" n="243">
<hi rend="small-caps">lvcifvgis blattis</hi> per noctem vagantibus.
</div>
<div type="verse" n="244">
<hi rend="small-caps">inmvnisqve s.</hi> <seg type="Danielis" rend="italic"><hi rend="small-caps">aliena ad pabvla f.</hi> bene dixit 'inmunis
fucus'</seg> a labore scilicet, ventri tantum indulgens. <seg type="Danielis" rend="italic">et aliter: 'inmunis'
otiosus, piger et qui munere non fungitur.</seg>
</div>
<div type="verse" n="245">
<seg type="Danielis" rend="italic"><hi rend="small-caps">avt asper crabro inparibvs se inmiscvit armis</hi> quia validiores
sunt, quam [sint] apes. et aliter:</seg> <hi rend="small-caps">inparibvs armis</hi> inaequali
consilio; nam quod apes laborant, iste consumit: alibi "et quaerere
conscius arma", id est consilium.
</div>
<div type="verse" n="247">
<hi rend="small-caps">foribvs svspendit aranea casses</hi> Vergilius quidem
confundit; tamen sciendum, maiores animal ipsum masculino genere
appellasse 'hic araneus', retia vero quae faciunt, feminino. ideo
autem ait 'Minervae invisa', quod ab ea in hoc animal puella Lydia
commutata est, cum deam lanificio provocasset inferior. <seg type="Danielis" rend="italic">et
aliter: invisam Minervae ex illa fabula dixit, quia videtur aranea,
quondam virgo, Minervam lanificii subtilitate provocasse: a qua victa
conversa est in hoc genus animalis, quod aranea texit.</seg>
</div>
<div type="verse" n="250">
<seg type="Danielis" rend="italic"><hi rend="small-caps">horrea</hi> spatia alveariorum.</seg>
</div>
<div type="verse" n="252">
<hi rend="small-caps">vita tvlit</hi> <seg type="Danielis" rend="italic">id est</seg> vitae longitudo, morborum creatrix:
sic in bucolicis "o Lycida, vivi pervenimus". <seg type="Danielis" rend="italic">et aliter:
longa parenthesis usque ad illum versum 'hic iam galbaneos
suadebo incendere odores'.</seg>
</div>
<div type="verse" n="254">
<hi rend="small-caps">alivs color</hi> id est pallidus, quia dixit supra "ardentes
auro et paribus lita corpora guttis".
</div>
<div type="verse" n="256">
<hi rend="small-caps">fvnera dvcvnt</hi> cum exequiali scilicet pompa. et 'ducere'
proprie funerum est: Persius "Nerio iam tertia ducitur
uxor".
</div>
<div type="verse" n="257">
<hi rend="small-caps">pedibvs conexae</hi> hinc multi apes dictas volunt, quod
se pedibus invicem tenent: licet crebrior sit illa opinio, quod sine
pedibus primo esse dicuntur, ut "trunca pedum primo".
</div>
<div type="verse" n="258">
<seg type="Danielis" rend="italic"><hi rend="small-caps">avt intvs clavsis</hi> ut in luctu homines solent.</seg>
</div>
<div type="verse" n="260">
<hi rend="small-caps">tractim</hi> sine intermissione, iugiter.
</div>
<div type="verse" n="261">
<hi rend="small-caps">frigidvs vt qvondam s. i. a.</hi> tres conparationes singulis
impletae versiculis de Homero translatae sunt, quas ille binis versibus
posuit.
</div>
<div type="verse" n="264">
<hi rend="small-caps">hic iam</hi> id est cum huc processerit morbus, galbanus incendenda
est, non, ut supra, thymus; mel etiam in alvearia,
medicatum tamen, inferendum, non, ut supra, cerae inanes.
</div>
<div type="verse" n="265">
<seg type="Danielis" rend="italic"><hi rend="small-caps">inferre canalibvs vltro</hi> Varro divinarum libro <hi rend="small-caps">vi.</hi> "canales
eas dispescit †templa" feminino genere canales dixit.</seg>
</div>
<div type="verse" n="267">
<hi rend="small-caps">gallae saporem</hi> multi pilas cyparissi accipiunt.
</div>
<div type="verse" n="271">
<hi rend="small-caps">est etiam flos in pratis</hi> plene hanc herbam, ut etiam
supra arborem felicis mali, exsequitur: nam dicit ubi
creetur, qualis sit, quid possit.
</div>
<div type="verse" n="273">
<seg type="Danielis" rend="italic"><hi rend="small-caps">ingentem tollit de caespite silvam</hi> 'de caespite' non de
terra, sed de radice.</seg>
</div>
<div type="verse" n="274">
<hi rend="small-caps">avrevs ipse</hi> flos scilicet.
</div>
<div type="verse" n="275">
<hi rend="small-caps">violae svblvcet pvrpvra nigrae</hi> mire ait 'sublucet',
ut ostendat purpurei coloris folia quodam virore esse perfusa.
</div>
<div type="verse" n="277">
<hi rend="small-caps">tonsis in vallibvs</hi> non silvosis, unde contra est "intonsi
montes".
</div>
<div type="verse" n="278">
<hi rend="small-caps">prope flvmina mellae</hi> Mella fluvius Galliae est, iuxta
quem haec herba plurima nascitur; unde et amella dicitur, sicut
etiam populi habitantes iuxta Lemannum fluvium Alemanni dicuntur:
Lucanus "deseruere cavo tentoria fixa Lemanno".
<seg type="Danielis" rend="italic">et aliter: Mella amnis in Gallia cisalpina, vicinus Brixiae, oritur ex
monte Brenno.</seg>
</div>
<div type="verse" n="281">
<hi rend="small-caps">sed siqvem proles svbito defecerit omnis</hi> miro usus
est ordine; nam primo ait quemadmodum animalia apibus inimica
pellenda sint, deinde quibus medicaminibus morbo possint carere;
nunc dicit penitus amissae qua possint ratione reparari.
</div>
<div type="verse" n="283">
<hi rend="small-caps">arcadii magistri</hi> Aristaei. <seg type="Danielis" rend="italic"><hi rend="small-caps">magistri</hi> Aristaeum dicit,
Apollinis et Cyrenes filium, qui primus invenit, quemadmodum apes
possint reparari.</seg>
</div>
<div type="verse" n="284">
<hi rend="small-caps">caesis ivvencis</hi> verberibus occisis. bono autem sermone
usus est: nam 'caedi' interdum occidi, interdum verberari significat.
</div>
<div type="verse" n="285">
<hi rend="small-caps">insincervs crvor</hi> vitiatus, corruptus: nam ideo verberantur,
ut ex putrefacto cruore vermes creentur, unde apes sunt.
<seg type="Danielis" rend="italic"><hi rend="small-caps">tvlerit</hi> pro 'genuerit', ut alibi "si duo praeterea tales Idaea tulisset
terra viros".</seg>
</div>
<div type="verse" n="286">
<hi rend="small-caps">altivs omnem expediam p. r. a. o. f.</hi> contra in Aeneide
"sed summa sequar fastigia rerum". sane sciendum,
Plinium dicere de bubus apes, de equis crabrones, de mulis fucos,
de asinis vespas creari.
</div>
<div type="verse" n="287">
<hi rend="small-caps">pellaei canopi</hi> Canopus civitas est iuxta Alexandriam,
quam Alexander condidit instar chlamydis suae: qui fuit de civitate
Macedoniae, quae Pella nominatur. Canopus autem dicta est quasi
Canobus, a Canobo Menelai gubernatore illic sepulto. <seg type="Danielis" rend="italic">et aliter:
'Pellaei Canopi' ideo dixit, quoniam Macedones Alexandriam condiderunt;
est autem Macedoniae civitas Pella, patria Alexandri, a quo
dicta Alexandria est. a qua urbe <hi rend="small-caps">xii.</hi> milia passuum distans vicus est
Canopus, a Canobo, Menelai gubernatore, ita appellatus. longo autem
epitheto 'Pellaei Canopi' sic usus est, ut alibi "Tyrios et Agenoris
urbem" et "Assaraci domum", Romam.</seg>
</div>
<div type="verse" n="289">
<hi rend="small-caps">faselis</hi> brevibus naviculis, quibus utuntur cum stagnaverit
Nilus.
</div>
<div type="verse" n="291">
<hi rend="small-caps">nigra fecvndat h.</hi> novum enim semper limum trahit,
qui efficit fecunditatem: unde et Nilus dictus est quasi νέαν ἰλὺν
trahens; nam antea νilus latine Melo dicebatur.
</div>
<div type="verse" n="293">
<seg type="Danielis" rend="italic">&lt;<hi rend="small-caps">vsqve coloratis amnis</hi>&gt; <hi rend="small-caps">devexvs ab indis</hi> Terentius "ex
Aethiopia usque [in] haec est", Sallustius item "quem trans stagnum
omnis usque ad flumen". hic ergo 'usque' e loco est, non in
locum, ut ipse "Italiam longe prospexit ab usque Pachyno".</seg>
</div>
<div type="verse" n="294">
<hi rend="small-caps">iacit salvtem</hi> <seg type="Danielis" rend="italic">'iacit' pro 'habet'. et</seg> ponit apium reparandarum
salutem: Cicero "iacta sunt fundamenta defensionis
meae".
</div>
<div type="verse" n="295">
<hi rend="small-caps">ipsos contractvs a. v.</hi> ad sustinendum tantum et coartandum
bovis cadaver.
</div>
<div type="verse" n="296">
<hi rend="small-caps">angvstiqve imbrice tecti</hi> licet et 'hic imbrex' lectum
sit, melius tamen secundum Plautum 'haec imbrex' dicimus, namque
ait "fregisti imbrices meas, dum te dignam sectaris
simiam".
</div>
<div type="verse" n="298">
<seg type="Danielis" rend="italic"><hi rend="small-caps">qvattvor a ventis</hi> 'quattuor' eos accipiendum, quos Homerus
notavit: Eurum, Zephyrum, Boream, Notum. omnes autem venti
praeter enchorios, id est regionales, sunt duodecim: Subsolanus, Eurus,
Phoenix, Notus, Libonotus, Zephyrus, Argestes, Thrascias, Aparctias,
Boreas, Circius, [Zephyrus.]</seg> <hi rend="small-caps">obliqva lvce fenestras</hi> quae ex
obliquo lumen infundunt, ut in horreis videmus.
</div>
<div type="verse" n="301">
<hi rend="small-caps">mvlta relvctanti</hi> <seg type="Danielis" rend="italic">pro</seg> 'multum': nomen est pro adverbio.
</div>
<div type="verse" n="303">
<hi rend="small-caps">ramea fragmenta</hi> fracta de ramis, id est ramorum
fragmina. dicimus autem et 'hic ramus' et 'hoc ramale': Persius
"ut ramale vetus". <seg type="Danielis" rend="italic">et aliter: id est posteaquam subiecerunt
ramea fragmenta.</seg> <hi rend="small-caps">casiasqve recentes</hi> statim carptas.
</div>
<div type="verse" n="305">
<seg type="Danielis" rend="italic"><hi rend="small-caps">zephyris</hi> &lt;<hi rend="small-caps">primvm impellentibvs vndas</hi>&gt; vult hoc sub occasum
hiemis fieri.</seg>
</div>
<div type="verse" n="308">
<hi rend="small-caps">teneris tepefactvs in ossibvs vmor</hi> utpote bimi vituli,
in quo plurimum ferventis est sanguinis.
</div>
<div type="verse" n="309">
<hi rend="small-caps">modis animalia miris</hi> et quod ex cadavere nascuntur
animalia, et quod apes ex vermibus procreantur.
</div>
<div type="verse" n="310">
<hi rend="small-caps">trvnca pedvm p.</hi> id est sine pedibus. et bene addidit
'primo': nam postea tam pennas quam pedes accipiunt.
</div>
<div type="verse" n="311">
<hi rend="small-caps">pennis miscentvr</hi> inter se pennarum levitate conveniunt.
</div>
<div type="verse" n="314">
<seg type="Danielis" rend="italic"><hi rend="small-caps">prima leves inevnt</hi> 'leves' nunc ad armaturam.</seg>
</div>
<div type="verse" n="315">
<hi rend="small-caps">extvdit</hi> studiose repperit.
</div>
<div type="verse" n="316">
<hi rend="small-caps">ingressvs</hi> exordium. <seg type="Danielis" rend="italic"><hi rend="small-caps">hominvm</hi></seg> <hi rend="small-caps">experientia</hi> <seg type="Danielis" rend="italic"><hi rend="small-caps">cepit</hi> 'experientia'</seg>
nullo docente ars per usum reperta. <seg type="Danielis" rend="italic">et aliter: id est unde
sagacitas hominum hos ingressus cepit?</seg>
</div>
<div type="verse" n="317">
<hi rend="small-caps">pastor aristaevs</hi> Aristaeus filius fuit Apollinis et Cyrenes,
filiae Penei, fluminis Thessaliae. qui cum Eurydicen nympham,
uxorem Orphei, vitiare voluisset, et illa fugiens a serpente
fuisset occisa, nympharum iracundia cunctis <seg type="Danielis" rend="italic">apibus et</seg> animalibus
perditis matris imploravit auxilium. <seg type="Danielis" rend="italic"><hi rend="small-caps">peneia tempe</hi> quia per ea
Peneus fluit.</seg>
</div>
<div type="verse" n="319">
<hi rend="small-caps">extremi amnis</hi> <seg type="Danielis" rend="italic">'extremi' dixit</seg> id est summi, unde nascitur.
<seg type="Danielis" rend="italic">et</seg> sic dicimus 'pro supreme Iuppiter', <seg type="Danielis" rend="italic">id est summe. et aliter:
extremum caput sic dixit, ut "tu sanguinis ultimus auctor", id est
primus</seg>.
</div>
<div type="verse" n="321">
<hi rend="small-caps">mater cyrene mater</hi> invidiosum est nomine parentes
vocare, unde est paulo post "et te crudelem nomine dicit":
sic in duodecimo in desperatione ait "ruitque inplorans
nomine Turnum". <hi rend="small-caps">gvrgitis hvivs</hi> id est Penei fluminis.
</div>
<div type="verse" n="324">
<hi rend="small-caps">invisvm fatis genvisti</hi> si natus ex diis, invisus est
fatis: sic in primo Aeneidis "nos, tua progenies, caeli
quibus adnuis arcem", item "quis te, nate dea, per
tanta pericula casus insequitur?"
</div>
<div type="verse" n="326">
<hi rend="small-caps">vitae mortalis honorem</hi> bene arare, bene pascere, apes
etiam habere: nam in ingenti honore fuit rusticitas: alibi
"non ullus aratro dignus honos".
</div>
<div type="verse" n="327">
<hi rend="small-caps">cvstodia sollers</hi> diligens et perita industria.
</div>
<div type="verse" n="328">
<hi rend="small-caps">te matre relinqvo</hi> ac si diceret: sub ea perdo usum
laboris, sub qua augere debueram. <seg type="Danielis" rend="italic">et aliter: 'relinquo' pro 'amitto'.</seg>
</div>
<div type="verse" n="329">
<hi rend="small-caps">felices</hi> fertiles.
</div>
<div type="verse" n="330">
<hi rend="small-caps">fer</hi> infer. <hi rend="small-caps">interfice messes</hi> secundum Pythagoram,
qui animam habere dicit cuncta crescentia: unde alibi "aret ager
vitio moriens".
</div>
<div type="verse" n="332">
<hi rend="small-caps">taedia lavdis</hi> taedium est angor mentis et animi, non
corporis valetudo.
</div>
<div type="verse" n="333">
<hi rend="small-caps">sonitvm thalamo s. f. a. s.</hi> cur non etiam vocem audivit?
scilicet quia in ima fluminis parte erat, lanificiis occupata.
</div>
<div type="verse" n="334">
<hi rend="small-caps">milesia vellera</hi> pretiosa: Cicero "nam quid a Milesiis
lanae publice abstulerit?"
</div>
<div type="verse" n="335">
<hi rend="small-caps">hyali satvro f. c.</hi> <seg type="Danielis" rend="italic">'hyali' pro</seg> hyalino, vitreo, viridi,
nymphis apto. 'saturo' autem largo, abundanti: aut certe Tarentino,
a Satureio oppido: iuxta Tarentum enim sunt baphia, in quibus
tinguitur lana. <seg type="Danielis" rend="italic">et aliter: id est vitreo colore. et 'saturo' ebrio,
ac per hoc, presso colore, ut in consuetudine dicimus. &lt;'fucata'&gt; meracius
tincta, quae pingius lucent. alibi 'Saturo' Tarentino, quia ibi
ager Saturus sit, dicitur: ipse alibi "et Saturi petito longinqua
Tarenti". sed non placet, ut aquatiles lanificae Tarentinam
purpuram carpant.</seg>
</div>
<div type="verse" n="336">
<hi rend="small-caps">drymoqve xanthoqve</hi> hae sunt, ut multi volunt, de
quibus ait Iuno "sunt mihi bis septem praestanti corpore
nymphae"; sed magis poetice conficta nomina accipiamus. sane
mira varietate usus est: nam ne continuatio nominum posset creare
fastidium, in aliis habitum, in aliis commemorat virginitatem, in
aliis pulchritudinem.
</div>
<div type="verse" n="341">
<hi rend="small-caps">pictis incinctae pellibvs a.</hi> nebridas habentes. sed
hic venatricum est habitus, quem ideo nymphis dat, quia multas
eas legimus ex venatricibus factas, ut "et tandem positis
velox Arethusa sagittis". notanda autem figura honestissima,
facta ex repetitione sermonis, ut 'Oceanitides ambae', 'ambae auro',
'incinctae ambae'.
</div>
<div type="verse" n="343">
<seg type="Danielis" rend="italic"><hi rend="small-caps">et tandem positis velox arethvsa s.</hi> id est tandem virginitate
deposita.</seg>
</div>
<div type="verse" n="344">
<hi rend="small-caps">cvram inanem</hi> definitio est amoris.
</div>
<div type="verse" n="345">
<hi rend="small-caps">vvlcani martisqve</hi> secundum Donatum hic distinguendum
est, ut 'dolos' ad Vulcanum, 'furta dulcia', id est adulterium,
referamus ad Martem: scimus enim quod Sole indicante Mars cum
Venere <seg type="Danielis" rend="italic">deprehensus est et</seg> per artem Vulcani est religatus catenis.
</div>
<div type="verse" n="346">
<hi rend="small-caps">aqve chao</hi> et a Chao narrabat crebros amores deorum.
</div>
<div type="verse" n="349">
<seg type="Danielis" rend="italic"><hi rend="small-caps">vitreisqve sedilibvs</hi> ergo vellera similia esse debent, ubi
perlucidus et caeruleus est color.</seg>
</div>
<div type="verse" n="351">
<hi rend="small-caps">svmma placidvm c. e. v.</hi> mire veritatem per transitum
tetigit; namque Arethusae fons dulcia fluenta inter medios habet
fluctus.
</div>
<div type="verse" n="353">
<hi rend="small-caps">cyrene soror</hi> propter similitudinem potestatis ait 'soror':
nam Cyrene Thessaliae, Arethusa vero de Elide. <hi rend="small-caps">tva maxima
cvra</hi> quem plurimum diligis.
</div>
<div type="verse" n="354">
<hi rend="small-caps">penei genitoris ad vndam</hi> aut tui: aut honoris est, ut
"Thybri pater".
</div>
<div type="verse" n="356">
<hi rend="small-caps">nova formidine</hi> magna ut "Pollio et ipse facit nova
carmina".
</div>
<div type="verse" n="357">
<hi rend="small-caps">fas illi limina d. t.</hi> utroque enim parente deo nascebatur:
<seg type="Danielis" rend="italic">ideo 'fas tangere' ait.</seg>
</div>
<div type="verse" n="362">
<seg type="Danielis" rend="italic"><hi rend="small-caps">genitricis et hvmida regna</hi> aequora. 'genitricis' matris.</seg>
</div>
<div type="verse" n="363">
<hi rend="small-caps">spelvncisqve lacvs clavsos l. s. i.</hi> 'mirans' per omnia
subaudimus. lacus autem dicit fontium et fluviorum receptacula.
haec autem non sunt per poeticam licentiam dicta, sed ex Aegyptiis
tracta sunt sacris: <seg type="Danielis" rend="italic">nam certis diebus, in sacris</seg> Nili, pueri de sacris
parentibus nati a sacerdotibus nymphis dabantur. qui cum adolevissent,
redditi narrabant lucos esse sub terris et inmensam aquam
omnia continentem, ex qua cuncta procreantur: unde est illud secundum
Thaleta "Oceanumque patrem rerum".
</div>
<div type="verse" n="366">
<hi rend="small-caps">phasinqve</hi> fluvius Colchidis. <hi rend="small-caps">lycvm</hi> fluvius Asiae. <seg type="Danielis" rend="italic">et
aliter: 'diversa locis' pro 'diversis locis'. Phasis amnis in Colchide,
Lycus in Syria, Enipeus in Thessalia. 'saxosusque sonans' non ut
duo intellegendum, saxosus et sonans, sed ob saxa sonans. Hypanis
autem Scythiae, Caicus Mysiae, Eridanus Galliae cisalpinae, qui et
Padus dicitur.</seg>
</div>
<div type="verse" n="367">
<hi rend="small-caps">enipevs</hi> Thessaliae fluvius. Tiberis et Anio Italiae sunt
fluvii.
</div>
<div type="verse" n="369">
<hi rend="small-caps">saxosvmqve sonans hypanis</hi> Ponti fluvius. et 'saxosum'
legendum, non 'saxosus', ne sint duo epitheta: quod apud Latinos
vitiosum est. <hi rend="small-caps">mysvsqve caicvs</hi> qui per Mysiam labitur.
</div>
<div type="verse" n="371">
<hi rend="small-caps">eridanvs</hi> fluvius Italiae, qui et Padus vocatur.
</div>
<div type="verse" n="372">
<hi rend="small-caps">pvrpvrevm</hi> autem nigrum ex altitudine accipimus: nam
Padus non in rubrum mare, sed iuxta Ravennam in Adriaticum
cadit. et 'purpureum' graecum est epitheton: Homerus εἰς ἅλα
πορφυρόεσσαν: unde apparet Victorinum hoc loco errasse, qui 'purpureum
mare' rubrum esse dixit, quod est iuxta Indiam. <seg type="Danielis" rend="italic">'purpureum'
altum et per hoc nigrum, tropice. legitur et 'influit'.</seg>
</div>
<div type="verse" n="374">
<hi rend="small-caps">fletvs inanes</hi> his enim movebatur rebus, quarum erat
facilis reparatio; <seg type="Danielis" rend="italic">ideo 'inanes' dixit. et aliter: 'inanes' pro levibus et
quibus succurri posset</seg>.
</div>
<div type="verse" n="375">
<hi rend="small-caps">dant ordine fontes</hi> rite, secundum morem epularum.
</div>
<div type="verse" n="376">
<hi rend="small-caps">mantelia</hi> quibus manus tergunt. <seg type="Danielis" rend="italic"><hi rend="small-caps">tonsisqve fervnt
mantelia</hi> huius singulare 'mantelum': Plautus in Captivis
"nec his sycophantiis nec fucis ullum mantelum obviam est".
Lucilius autem mantela dicit mappas: "mantela merumque".</seg>
</div>
<div type="verse" n="377">
<hi rend="small-caps">plena reponvnt pocvla</hi> iterant <seg type="Danielis" rend="italic">vel</seg> saepe offerunt.
</div>
<div type="verse" n="378">
<hi rend="small-caps">panchaeis adolescvnt i. a.</hi> id est ture, Arabicis odoribus.
'adolescunt' autem pro 'incenduntur' κατ' εὐφημισμὸν ponitur.
<seg type="Danielis" rend="italic">et aliter: hic vim habet frequentationis. et 'Panchaeis adolescunt' id
est Panchaeis odoribus incenduntur arae.</seg>
</div>
<div type="verse" n="379">
<hi rend="small-caps">maeonii bacchi</hi> Lydii vini. <hi rend="small-caps">carchesia</hi> autem poculorum
sunt genera. <seg type="Danielis" rend="italic"><hi rend="small-caps">et mater cape maeonii carchesia b.</hi> ideo
ponitur &lt;'carchesia&gt; Bacchi', quia Baccho, id est vino, impleri solent.
ceterum nymphis libari vino pontifices negant. et sane mox ita dictum
evidenter apparuit, cum ait 'ter liquido ardentem perfudit nectare
Vestam'. 'Maeonii' Lydii. quae nunc Lydia, olim Maeonia vocabatur.
in hac regione mons est Tmolus, ferax boni vini. <hi rend="small-caps">libemvs</hi>
sacrificemus. <hi rend="small-caps">sorores</hi> aut inter se, aut suas. et Oceanum patrem
rerum secundum physicos dixit, qui aiunt omnium rerum elementum
aquam esse: in quibus Thales primus. <hi rend="small-caps">centvm qvae silvas centvm
qvae flvmina servant</hi> pro 'incolunt et obtinent', ut ipse alibi
"servantem ripas alta non vidit in herba".</seg>
</div>
<div type="verse" n="380">
<hi rend="small-caps">oceano libemvs ait</hi> quasi nympha Oceano sacrificat.
</div>
<div type="verse" n="381">
<hi rend="small-caps">oceanvmqve patrem</hi> secundum Thaleta, ut diximus supra.
</div>
<div type="verse" n="382">
<hi rend="small-caps">centvm qvae silvas c. q. f. s.</hi> aut ducentas esse dicit,
aut finitus est pro infinito.
</div>
<div type="verse" n="383">
<hi rend="small-caps">perfvdit nectare vestam</hi> id est in ignem vinum purissimum
fudit: post quod quia magis flamma convaluit, bonum
omen ostendit. <seg type="Danielis" rend="italic">et aliter: &lt;'Vestam'&gt; pro igni. et vide superius &lt;eum&gt;
de aqua sensisse, non de vino.</seg>
</div>
<div type="verse" n="386">
<seg type="Danielis" rend="italic"><hi rend="small-caps">est in carpathio neptvni gvrgite vates</hi> 'Carpathio' Aegyptio:
Carpathos enim insula est Aegypti, vel, ut Pompeius dicit, insula
Rhodiorum. alii sic: Carpathium mare inter Rhodum et Alexandriam,
quod †obesse dicitur a Carpatho insula, ut Lucilius "Carpathium
mare transvectus cenabis Rhodi". et aliter:</seg> <hi rend="small-caps">est in carpathio
neptvni g. v. c. p.</hi> Carpathos insula est contra Aegyptum, a qua
vicinum pelagus Carpathium appellatum est. hic aliquando regnavit
Proteus, relicta Pallene, civitate Thessaliae, ad quam tamen
reversus est postea: quod ostendit hoc loco, dicens "patriamque
revisit Pallenen".
</div>
<div type="verse" n="387">
<hi rend="small-caps">magnvm qvi piscibvs aeqvor</hi> <seg type="Danielis" rend="italic"><hi rend="small-caps">et ivncto bipedvm cvrrv
metitvr e.</hi></seg> equi enim marini prima parte equi sunt, postrema resolvuntur
in pisces. <seg type="Danielis" rend="italic">et aliter: eosdem et pisces et equos dicit.</seg>
</div>
<div type="verse" n="390">
<seg type="Danielis" rend="italic"><hi rend="small-caps">pallenen</hi> hoc ideo dixit, quia Proteus, antequam in Aegyptum
commigraret, Thraciae fuit incola, ubi habuit uxorem Toronen,
filios Telegonum et Polygonum. qui cum advenas luctari secum adigerent
et excruciarent, ad postremum victi et interempti ab Hercule animum
patris perculerunt. quapropter cum taedio praesentium rerum
vellet solum vertere, Neptunus illic subter mare specum fecit, per quam
in Aegyptum commeasse dicitur. Pallene autem est chersonesus in
Thracia, cuius in faucibus Torone est oppidum, ab uxore Protei cognominatum.
Emathiae, id est Macedoniae, propterea meminit hoc
loco, quia contermina est Thraciae. alii sic: Pallene insula secundum
Thermodontem, dicta a Pallene, Sithonis filia: quae nunc Chersonesus
vocatur. hanc Proteus quondam, propter Busiridis crudelitatem relicta
Aegypto, petiit.</seg>
</div>
<div type="verse" n="391">
<seg type="Danielis" rend="italic"><hi rend="small-caps">grandaevvs nerevs</hi> Nereus Ponti et Terrae filius, deus
maris. huius et Doridos filiae Nereides.</seg>
</div>
<div type="verse" n="392">
<hi rend="small-caps">qvae sint qvae fverint q. m. v. t.</hi> Homerus ὃς ᾔδη
τά τ' ἐόντα τά τ' ἐσσόμενα πρό τ' ἐόντα.
</div>
<div type="verse" n="393">
<hi rend="small-caps">ita neptvno visvm est</hi> ubi deest ratio, sic loquitur:
nam ita et in tertio dixit "visum superis", cum praemisisset
"inmeritam".
</div>
<div type="verse" n="394">
<hi rend="small-caps">armenta et tvrpes phocas</hi> magnas, ut "cui
turpe caput". phocae sunt boves marini. <seg type="Danielis" rend="italic">et aliter: hic truces, ut
"cui turpe caput", vel potius enormes.</seg>
</div>
<div type="verse" n="396">
<hi rend="small-caps">expediat morbi c. e. q. s.</hi> duo enim ista requiruntur in
oraculis, causa mali et remedium.
</div>
<div type="verse" n="397">
<hi rend="small-caps">sine vi non vlla d. p.</hi> ne eum speraret posse precibus
flecti. <seg type="Danielis" rend="italic"><hi rend="small-caps">praecepta</hi> responsa.</seg>
</div>
<div type="verse" n="399">
<hi rend="small-caps">doli circvm haec demvm f. i.</hi> circa vincula novissime
eius desinent doli, id est formarum varietas: cuius figmenti physicam
volunt esse rationem, quia habet homo in se libidinem, stultitiam,
ferocitatem, dolum. quae dum in eo vigent, pars illa quae
vicina est divinitati, id est prudentia, non apparet: quae tunc potest
suas vires tenere, cum fuerint illa religata, id est cum quis
caruerit omnibus vitiis. unde sacerdotem hunc dicit tunc posse
vaticinari et suscipere divinitatem, cum religata in eo fuerit <seg type="Danielis" rend="italic">ignea</seg>
cupiditas, silvestris asperitas, lapsus animi, aquarum mobilitati similis.
<seg type="Danielis" rend="italic"><hi rend="small-caps">frangentvr inanes</hi> secundum haec, id est cum se victum
viderit. et 'inanes doli' non quia inanes sunt, sed inanes eos facies,
si adhibueris vim.</seg>
</div>
<div type="verse" n="400">
<hi rend="small-caps">medios cvm sol accenderit aestvs</hi> fere enim numina
tunc videntur: Lucanus "medio cum Phoebus in axe
est aut caelum nox atra tenet, tunc ipse sacerdos accessum
dominumque timet deprendere luci".
</div>
<div type="verse" n="401">
<seg type="Danielis" rend="italic"><hi rend="small-caps">cvm sitivnt herbae</hi> quando siccantur.</seg>
</div>
<div type="verse" n="402">
<hi rend="small-caps">in secreta senis d.</hi> fere omnes dii marini senes sunt:
albent enim eorum capita spumis aquarum.
</div>
<div type="verse" n="403">
<seg type="Danielis" rend="italic"><hi rend="small-caps">se recipit</hi> Proteum dicit.</seg>
</div>
<div type="verse" n="405">
<seg type="Danielis" rend="italic"><hi rend="small-caps">tvm variae inlvdent species</hi> id est facies.</seg>
</div>
<div type="verse" n="406">
<hi rend="small-caps">atra tigris</hi> id est saeva.
</div>
<div type="verse" n="411">
<hi rend="small-caps">tanto nate magis</hi> alii legunt 'tam tu nate magis'.
</div>
<div type="verse" n="414">
<hi rend="small-caps">liqvidvm ambrosiae d. o.</hi> unxit eum, quo posset esse
videndi numinis capax <seg type="Danielis" rend="italic">et habere licentiam</seg>.
</div>
<div type="verse" n="415">
<seg type="Danielis" rend="italic"><hi rend="small-caps">corpvs perdvxit</hi> prius 'unxit'.</seg>
</div>
<div type="verse" n="417">
<hi rend="small-caps">habilis</hi> vegetabilis. <hi rend="small-caps">specvs ingens</hi> in singulari numero
'hoc specus', in plurali 'hi specus' dicimus.
</div>
<div type="verse" n="418">
<seg type="Danielis" rend="italic"><hi rend="small-caps">exesi</hi> vacui.</seg>
</div>
<div type="verse" n="420">
<hi rend="small-caps">deprensis</hi> periclitantibus. <seg type="Danielis" rend="italic">et aliter 'olim' pro 'aliquando'.
et 'deprensis' verbum proprie nauticum, cum tempestate occupantur: sic
alibi "Argolicove mari deprensus".</seg>
</div>
<div type="verse" n="421">
<hi rend="small-caps">tegit</hi> tegere consuevit: nam tunc illic non erat. <hi rend="small-caps">obice</hi>
obiectione. et melius 'hic obex', quam 'haec obex' dicimus.
</div>
<div type="verse" n="422">
<seg type="Danielis" rend="italic"><hi rend="small-caps">hic ivvenem</hi> Aristaeum.</seg> <hi rend="small-caps">aversvm lvmine</hi> paululum
obliquum a lumine. et sciendum, Proteum temporalem suscipere
divinitatem; alioquin potuit etiam Aristaeum cum Cyrene scire latitantem.
</div>
<div type="verse" n="424">
<hi rend="small-caps">iam rapidvs</hi> hic distinguendum propter duo epitheta.
<hi rend="small-caps">sirivs</hi> autem stella est in ore canis, per quam nimios aestus accipimus.
<hi rend="small-caps">sitientes indos</hi> populos subsolanos. <seg type="Danielis" rend="italic">et aliter: 'Sirius'
stella in ore canis. hac oriente maximi calores et ex his graves morbi:
ideoque Romae omnibus annis sacrum canarium fit per publicos sacerdotes.
'medium' autem 'orbem' ideo dixit, quoniam in medio mundo
terra est et in hac omnis aqua, quam sidera in alimentum trahunt,
maxime meridiano tempore, quo ardentissimus sol est. et 'hauserat'
hic pro 'tenuerat'; ut ibi "simul hausit dextera". alii sic: ordo 'torrens
Indos Sirius ardebat'; Sirius enim a poetis et pro sole ponitur:
ab aliquo eorum canicula intellegitur. *'ardebat caelo' siccabat. 'hauserat'
invaserat.*</seg>
</div>
<div type="verse" n="426">
<hi rend="small-caps">cava flvmina</hi> alta: Lucanus "deseruere cavo
tentoria fixa Lemanno".
</div>
<div type="verse" n="433">
<seg type="Danielis" rend="italic"><hi rend="small-caps">vesper</hi> non vesper, sed pastores tempore eius admoniti.</seg>
</div>
<div type="verse" n="436">
<seg type="Danielis" rend="italic"><hi rend="small-caps">cvivs aristaeo qvoniam</hi> 'quoniam' pro postquam: Pacuvius
"quoniam ille interiit, imperium Calefo transmissum est".</seg>
</div>
<div type="verse" n="437">
<hi rend="small-caps">vix defessa s. p. c. m.</hi> aviditatem exprimit tenere cupientis,
unde eum contra matris praeceptum cito in Proteum fecisse
impetum dicit: per quod incontinentes animos hominum docet
poeta.
</div>
<div type="verse" n="442">
<seg type="Danielis" rend="italic"><hi rend="small-caps">fallacia victvs</hi> legitur et 'pellacia', id est fraus, ut "pellacis
Vlixi", et Lucretius "subdola cum ridet penitus
pellacia ponti".</seg>
</div>
<div type="verse" n="443">
<hi rend="small-caps">hominis ore</hi> humana scilicet voce.
</div>
<div type="verse" n="444">
<hi rend="small-caps">nam qvis te ivvenvm c.</hi> id est 'quisnam'. hodie enim
'nam' particula postponitur, antea praeponebatur: Terentius in Phormione
"nam quae est haec anus, a fratre agressa
meo?" <seg type="Danielis" rend="italic">et aliter: ordo 'quisnam'. 'confidentissime' pro audacissime:
confidentiam enim veteres pro inpudenti audacia dicebant, ut Terentius
"o ingentem confidentiam".</seg>
</div>
<div type="verse" n="446">
<hi rend="small-caps">protev</hi> vocativus graecus <seg type="Danielis" rend="italic">est</seg>, ut 'Orpheu'. <hi rend="small-caps">fallere
cviqvam</hi> alii 'quicquam' legunt. hoc autem dicit: cum omnia noveris,
desine adventus mei causam velle cognoscere.
</div>
<div type="verse" n="447">
<hi rend="small-caps">devm praecepta</hi> propter matrem †hoc nomen.
</div>
<div type="verse" n="449">
<seg type="Danielis" rend="italic"><hi rend="small-caps">vi deniqve mvlta</hi> hoc loco suscipit numen.</seg>
</div>
<div type="verse" n="451">
<hi rend="small-caps">graviter frendens</hi> cum ingenti tumultu; <seg type="Danielis" rend="italic">grandem sonitum
dentibus reddens. et aliter: &lt;'fatis'&gt; hoc est ad fata proferenda</seg>.
</div>
<div type="verse" n="452">
<hi rend="small-caps">non te nvllivs</hi> id est non humilis, magni. <seg type="Danielis" rend="italic">bene dixit
'non te nullius': haec enim numina non humiles sunt, sed magni. et
significat Tisiphonen, id est mortis ultricem: nam ideo Tisiphone dicta
est, quasi [ulturae] mortis ultio, quae dicitur graece τίσις φόνου. et
aliter: Asper 'non nullius', inquit, id est non levis numinis; significat
autem nympharum &lt;iram&gt;, non, ut quidam volunt, Orphei manium.</seg>
</div>
<div type="verse" n="453">
<seg type="Danielis" rend="italic"><hi rend="small-caps">magna lvis</hi> id est magnum scelus. et aliter:</seg> <hi rend="small-caps">magna lvis
commissa tibi</hi> id est magnorum scelerum est ista persolutio. et
alii ita distingunt, ut sit 'a te commissa'; alii 'tibi has miserabilis
Orpheus'. non humile autem numen dicit Tisiphonen, id est mortis
ultricem: nam ideo Tisiphone dicta est, quasi cui cura est τίσις
φόνου, id est mortis ultio.
</div>
<div type="verse" n="454">
<hi rend="small-caps">havdqvaqvam ob meritvm p.</hi> id est non tales quales
mereris: nam eius uxoris causa mortis fuisti. inferret autem digna
supplicia, nisi fata prohiberent: quibus faventibus ira numinum
minora infert, licet maiora non possit.
</div>
<div type="verse" n="457">
<hi rend="small-caps">moritvra pvella</hi> merito non vidit, quippe moritura,
<seg type="Danielis" rend="italic">serpentem</seg>.
</div>
<div type="verse" n="458">
<hi rend="small-caps">servantem ripas</hi> tenentem, ut "tantas servabat filia
sedes". <seg type="Danielis" rend="italic">et aliter: 'servantem' hic obtinentem.</seg>
</div>
<div type="verse" n="459">
<hi rend="small-caps">at chorvs aeqvalis dryadvm</hi> ergo et Eurydice dryas.
et bono conpendio eius praetermisit interitum. <hi rend="small-caps">svpremos montes</hi>
<seg type="Danielis" rend="italic">hic 'supremos' longe positos implerunt. et 'supremos montes' bene
dixit</seg> summos, ut "pro supreme Iuppiter". Rhodope mons Thraciae,
sicut Pangaea.
</div>
<div type="verse" n="461">
<hi rend="small-caps">rhesi mavortia tellvs</hi> quam postea Rhesus tenuit. et
est prolepsis ex persona poetae: quo enim tempore Orpheus fuit,
Rhesus necdum regnabat in Thracia. <seg type="Danielis" rend="italic">et aliter: 'Pangaea' Thraciae
montes. Rhesus dux Thracum. et est prolepsis, quia Orpheus Rheso
antiquior est. idcirco autem Thracia 'Mavortia tellus' dicitur, quia
in divisione terrae Marti cessit.</seg>
</div>
<div type="verse" n="462">
<seg type="Danielis" rend="italic"><hi rend="small-caps">atqve getae</hi> Gothi.</seg> <hi rend="small-caps">hebrvs</hi> fluvius Thraciae gelidissimus.
<hi rend="small-caps">actias orithyia</hi> Atheniensis nympha, quam Boreas in
suum matrimonium rapuit. <seg type="Danielis" rend="italic">et aliter: 'Orithyia', Erechthei et Praxitheae
filia, ab Aquilone in Thraciam rapta, Zetum et Calain filios
edidit. 'Actias' autem ideo dicta, quod Atheniensis fuit. quidam volunt
Ἀττικὴν primo vocitatam Ἀκτικὴν, quia sit litoralis.</seg>
</div>
<div type="verse" n="463">
<hi rend="small-caps">cava testvdine</hi> periphrasis citharae, cuius usus repertus
est hoc modo: cum regrediens Nilus in suos meatus varia in terris
reliquisset animalia, relicta etiam testudo est. quae cum putrefacta
esset et nervi eius remansissent extenti intra corium, percussa a
Mercurio sonitum dedit. ex cuius imitatione cithara est composita.
<hi rend="small-caps">aegrvm amorem</hi> maestum, deceptum.
</div>
<div type="verse" n="464">
<hi rend="small-caps">solo in litore</hi> deserto, in quo sine uxore morabatur.
</div>
<div type="verse" n="466">
<hi rend="small-caps">taenarias etiam favces</hi> Taenarus Laconicae promuntorium
est circa finem Maleae, ubi inferorum dicitur esse descensus.
<seg type="Danielis" rend="italic">et aliter: in Taenaro enim, promuntorio Laconicae, demonstratur alta
quaedam vorago, per quam emersisse Hercules ab inferis dicitur, cum
duceret Cerberum.</seg>
</div>
<div type="verse" n="468">
<hi rend="small-caps">manesqve adiit regemq. t.</hi> haec omnia ad laudem pertinent
citharae, qua fretus ista superavit.
</div>
<div type="verse" n="469">
<hi rend="small-caps">nesciaqve hvmanis p. m. c.</hi> ad exitum futurae rei respexit,
non ad principium: nam primo meruit Eurydicen.
</div>
<div type="verse" n="470">
<hi rend="small-caps">erebi de sedibvs imis</hi> de interioribus tenebris inferorum.
</div>
<div type="verse" n="478">
<seg type="Danielis" rend="italic">&lt;<hi rend="small-caps">cocyti</hi>&gt; Cocytus fluvius inferorum. et aliter: Cocytus amnis
apud inferos, ex Styge profluens, ἀπὸ τοῦ κωκύειν, quod est gemere
et flere.</seg>
</div>
<div type="verse" n="479">
<seg type="Danielis" rend="italic"><hi rend="small-caps">styx</hi> palus apud inferos.</seg>
</div>
<div type="verse" n="481">
<hi rend="small-caps">inplexae</hi> involutae, inplicitae, ἐμπεπλεγμέναι.
</div>
<div type="verse" n="482">
<seg type="Danielis" rend="italic"><hi rend="small-caps">evmenides tenvitqve</hi> id est tacuit.</seg>
</div>
<div type="verse" n="483">
<hi rend="small-caps">vento rota constitit</hi> deest 'cum'. et hoc dicit: cum
vento suo rota constitit, id est cum causa volubilitatis quievit. <seg type="Danielis" rend="italic">et
aliter: 'vento' pro adventu significat, ut sit septimus casus: aut 'ventu'
verbum gerundi est — nam intellegi debet adventu — : fit enim gerundi
sic 'ventum ventu': ipse alibi "et pacem Troiano ab rege petendum".
quidam sic: 'vento' audiendum 'consistente', ut est illud "cum placidum
ventis staret mare".</seg>
</div>
<div type="verse" n="487">
<hi rend="small-caps">incavtvm amantem</hi> epitheton amantis est.
</div>
<div type="verse" n="488">
<hi rend="small-caps">ignoscenda qvidem s. s. i. m.</hi> participium sine verbi
origine: non enim facit 'ignoscor', sicut nec 'triumphor', 'regnor'.
<seg type="Danielis" rend="italic">et aliter: 'ignoscenda' participium passivum sine substantia verbi: Terentius
"culpam conmeritam non ego, sed ea quae sit ignoscenda".</seg>
</div>
<div type="verse" n="489">
<hi rend="small-caps">evrydicenqve svam iam</hi> alii legunt 'iam luce sub ipsa'.
</div>
<div type="verse" n="490">
<hi rend="small-caps">victvsqve animi</hi> sic hoc dixit, ut "o praestans animi
iuvenis". <hi rend="small-caps">respexit</hi> id est commisit in legem <seg type="Danielis" rend="italic">sibi datam</seg>.
</div>
<div type="verse" n="492">
<hi rend="small-caps">terqve fragor avditvs averni</hi> quasi exultarent umbrae
reditu Eurydices: Lucanus in Orpheo dicit factum strepitum
redeunte Eurydice ob hoc, quia "gaudent a luce relictam Eurydicen,
iterum sperantes Orphea manes".
</div>
<div type="verse" n="494">
<hi rend="small-caps">itervm crvdelia retro fata vocant</hi> Ovidius "bis rapitur
vixitque <seg type="Danielis" rend="italic">tibi</seg> semel".
</div>
<div type="verse" n="495">
<hi rend="small-caps">natantia lvmina</hi> in mortem reducta.
</div>
<div type="verse" n="497">
<hi rend="small-caps">invalidas palmas</hi> in umbrae tenuitatem redactas. <hi rend="small-caps">hev
non tva</hi> quia supra dixit "Eurydicenque suam iam".
</div>
<div type="verse" n="499">
<hi rend="small-caps">fvgit diversa</hi> <seg type="Danielis" rend="italic">id est</seg> per diversa.
</div>
<div type="verse" n="501">
<hi rend="small-caps">praeterea</hi> postea, ut "et quisquam numen Iunonis
adoret praeterea?" <seg type="Danielis" rend="italic">et aliter: 'praeterea' ultra.</seg>
</div>
<div type="verse" n="502">
<hi rend="small-caps">amplivs obiectam p. t. p.</hi> mysticum est: dicitur enim
bis eandem umbram evocari non licere.
</div>
<div type="verse" n="506">
<hi rend="small-caps">ex ordine</hi> sine intermissione.
</div>
<div type="verse" n="507">
<hi rend="small-caps">deserti</hi> asperi, inculti. Strymon autem fluvius est Thraciae,
circa quem ad extinguendum amoris morabatur calorem. <seg type="Danielis" rend="italic">et
aliter: &lt;<hi rend="small-caps">aeria</hi>&gt; quae sit vicina astris. Strymon autem amnis est finiens
Thraciam, sed hic pro Hebro positus.</seg>
</div>
<div type="verse" n="508">
<hi rend="small-caps">haec</hi> talia qualia ipse commemorat.
</div>
<div type="verse" n="510">
<hi rend="small-caps">philomela</hi> pro quavis ave: nam species est pro genere.
<seg type="Danielis" rend="italic">et aliter: luscinia.</seg>
</div>
<div type="verse" n="513">
<hi rend="small-caps">flet noctem</hi> iugi nocte, continua. 'flet' ὀδύρεται.
</div>
<div type="verse" n="514">
<seg type="Danielis" rend="italic"><hi rend="small-caps">integrat</hi> renovat.</seg>
</div>
<div type="verse" n="516">
<hi rend="small-caps">tanainqve nivalem</hi> fluvium Scythiae. <seg type="Danielis" rend="italic">et aliter: Tanais
fluvius, qui dividit Asiam ab Europa. est autem Scythiae.</seg>
</div>
<div type="verse" n="517">
<hi rend="small-caps">nvmqvam vidvata prvinis</hi> semper nivibus plena.
</div>
<div type="verse" n="519">
<hi rend="small-caps">ciconvm qvo mvnere matres</hi> nuptiali scilicet. Cicones
autem Thraces mulieres sunt, quae ab Orpheo spretae carpsere
eum per Liberi sacra simulata. <seg type="Danielis" rend="italic">et aliter: Cicones, gens Thraciae, a
Cicone, Apollinis filio, dicti. Orpheus autem quoniam post mortem
Eurydices omnes feminas fastidiit, translato in pueros amore, discerptus
est. Asper 'quo munere' ob quam rem vult accipi. potest et 'spretae
quo munere' id est matrimonii.</seg>
</div>
<div type="verse" n="520">
<seg type="Danielis" rend="italic"><hi rend="small-caps">noctvrniqve orgia</hi> quia sacra eius nocte celebrantur: ex quo
Nyctelius est cognominatus. 'nocturnique orgia' pro 'nocturna orgia',
ut "udae vocis iter".</seg>
</div>
<div type="verse" n="522">
<seg type="Danielis" rend="italic"><hi rend="small-caps">capvt a cervice revvlsvm</hi> constat caput Orphei in Hebrum
proiectum et fluctus in Lesbum insulam detulisse. Hebrus autem fluvius
in Thracia est, qui ex fontibus Rhodopae montis prolabitur, dictus
ab Hebro, Boreae fratre: quem nunc Oeagrium dicit ab Oeagro, rege
Thraciae, Orphei patre. et aliter:</seg> <hi rend="small-caps">marmorea capvt a cervice revvlsvm</hi>
id est pulchra. sane alludit ad id quod dicit Ovidius, quia
cum caput eius delatum ad ripam <seg type="Danielis" rend="italic">serpens</seg> mordere voluisset, est
conversus in lapidem.
</div>
<div type="verse" n="523">
<hi rend="small-caps">oeagrivs hebrvs</hi> Oeagrus fluvius est, pater Orphei, de
quo Hebrus nascitur, unde eum appellavit Oeagrium.
</div>
<div type="verse" n="529">
<hi rend="small-caps">at non cyrene</hi> deest 'territa est', quod ex sequentibus
datur intellegi. <seg type="Danielis" rend="italic">et aliter: discessit.</seg>
</div>
<div type="verse" n="534">
<hi rend="small-caps">petens pacem</hi> beneficium, benivolentiam. <hi rend="small-caps">faciles
napaeas</hi> exorabiles nymphas, ad ignoscendum paratas. sane sciendum,
easdem esse napaeas, quae et dryades sunt: nam supra ait
"at chorus aequalis dryadum". <seg type="Danielis" rend="italic">et aliter: 'napaeas' nemorum
nymphas: νάπας enim Graeci dicunt nemora. et 'faciles' hic pro
placabiles.</seg>
</div>
<div type="verse" n="539">
<hi rend="small-caps">intacta cervice</hi> indomitas. et dicit &lt;ita&gt; animalium
sacrificium esse faciendum, ut tantum occidantur hostiae.
</div>
<div type="verse" n="540">
<seg type="Danielis" rend="italic"><hi rend="small-caps">ad delvbra dearvm</hi> ad templa.</seg>
</div>
<div type="verse" n="541">
<seg type="Danielis" rend="italic"><hi rend="small-caps">demitte crvorem</hi> 'sacrifica' modo.</seg>
</div>
<div type="verse" n="544">
<seg type="Danielis" rend="italic"><hi rend="small-caps">inferias orphei</hi> ut irarum obliviscatur.</seg> <hi rend="small-caps">orphei</hi> dativus
est graecus. <hi rend="small-caps">lethaea papavera</hi> agrestia.
</div>
<div type="verse" n="546">
<hi rend="small-caps">placatam evrydicen v. v. c.</hi> hypallage pro 'veneratam
placabis'. <seg type="Danielis" rend="italic">et &lt;aliter:&gt; 'placatam' placabilem.</seg>
</div>
<div type="verse" n="547">
<hi rend="small-caps">facessit</hi> facit: frequentativum est pro principali: aut
certe ideo 'facessit', quia plures hostias immolavit.
</div>
<div type="verse" n="553">
<hi rend="small-caps">svbitvm ac dictv mirabile monstrvm</hi> res enim haec
ex inproviso venit, ut apes ex bubus erumperent, quia praecepta
Cyrenes tantum ad placandum numina pertinebant. notandum sane,
quia ex hoc eventu illa ars inventa est, quam supra memoravit, et
melior facta per industriam.
</div>
<div type="verse" n="555">
<hi rend="small-caps">stridere apes vtero et r. e. c.</hi> haec verba et secundae
sunt coniugationis et tertiae, nunc tamen tertiae.
</div>
<div type="verse" n="557">
<hi rend="small-caps">vvam demittere ramis</hi> in morem uvae, id est botryonis,
defluere: quod Graeci βοτρυδὸν dicunt.
</div>
<div type="verse" n="558">
<hi rend="small-caps">haec svper arvorvm cvltv</hi> primum librum per hoc
significat; per pecora autem tertium et quartum, quia et apes pecora
sunt; per arbores secundum. et hoc dicit: haec ego, id est
georgica, scripsi, dum Caesar in oriente pugnaret.
</div>
<div type="verse" n="560">
<hi rend="small-caps">evphraten</hi> orientis fluvium. <hi rend="small-caps">fvlminat</hi> fortiter facit.
<seg type="Danielis" rend="italic">et aliter: Euphrates flumen, quod dividit Mesopotamiam a Syria et
Cappadocia.</seg> <hi rend="small-caps">victorqve volentis per popvlos d. i.</hi> unum virtutis
est, aliud iustitiae: nam vincere virtutis est; <seg type="Danielis" rend="italic">non invitis vero,
sed</seg> volentibus imperare iustitiae.
</div>
<div type="verse" n="561">
<hi rend="small-caps">viamqve affectat olympo</hi> praeparat sibi divinos honores.
<seg type="Danielis" rend="italic">et aliter: 'affectat' pro 'intendit', ut apud Plautum "ut me
deponas vino, eam affectas viam" et apud Terentium "nam disciplina
est isdem munerarier ancillas, qui ad dominas affectant
viam".</seg>
</div>
<div type="verse" n="563">
<seg type="Danielis" rend="italic"><hi rend="small-caps">parthenope</hi> Lutatius libro <hi rend="small-caps">iv.</hi> dicit, Cumanos incolas a parentibus
digressos Parthenopen urbem constituisse, dictam a Parthenope
sirena, cuius corpus etiam &lt;illic sepultum sit.&gt; postquam ob locorum
ubertatem amoenitatemque magis coepta sit frequentari, veritos &lt;Cumanos&gt;,
ne Cumae omnino desererentur, inisse consilium Parthenopen diruendi.
postea tamen pestilentia affectos ex responso oraculi urbem
restituisse sacraque Parthenopes cum magna religione suscepisse, nomen
autem Neapoli ob recentem institutionem imposuisse.</seg> <hi rend="small-caps">parthenope</hi>
id est Neapolis, quae primo ex corpore unius sirenis illic <seg type="Danielis" rend="italic">sepultae</seg>
Parthenope est appellata. <hi rend="small-caps">stvdiis florentem ignobilis oti</hi>
id est artis poeticae, quam otium ignobile appellavit, nequid de se
videretur arrogans dicere.
</div>
<div type="verse" n="564">
<hi rend="small-caps">carmina qvi lvsi pastorvm</hi> qui etiam bucolica scripsi,
audax aetate iuvenili: nam, ut diximus supra, viginti octo annorum
<seg type="Danielis" rend="italic">bucolica scripsit</seg>. et bene breviter a se scriptarum rerum exsecutus
est titulum. <seg type="Danielis" rend="italic">et aliter: quidam 'audax' propterea dictum volunt, quod
in duabus eclogis, quae sunt in bucolicis, occulte invectus sit in Augustum
propter agros. et 'carmina lusi' figurate. 'Tityre te patulae cecini
sub t. f.' primum librum praeter hunc significat.</seg>
</div>
</div>
   </body>
 </text>
</TEI>
