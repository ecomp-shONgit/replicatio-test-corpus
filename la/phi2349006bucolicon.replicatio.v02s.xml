<?xml version="1.0" encoding="UTF-8"?>
<?xml-model href="https://tei-c.org/release/xml/tei/custom/schema/relaxng/tei_all.rnc" schematypens="http://relaxng.org/ns/structure/1.0" type="application/xml"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>In Vergilii Bucolicon librum</title>
        <author>Servius</author>
        <funder>Volkswagen Foundation</funder>
      </titleStmt>
      <editionStmt>
        <p>The electronic version of Servius In Vergilii Bucolicon librum from G. Thilo, Servii Grammatici Qui Feruntur in Vergilii Bucolica et Georgica Commentarii, Teubner, Leipzig 1887 was created in 2023 as part of the project "(Ir)reproducibility of Scientific Research in the Digital Humanities?".</p>
      </editionStmt>
      <publicationStmt>
        <publisher>Leipzig University, Trier University</publisher>
        <pubPlace>Leipzig, Trier</pubPlace>
        <date type="release">2023</date>
        <availability>
          <licence target="https://creativecommons.org/licenses/by-nc-sa/4.0/">Distributed under Creative Commons Attribution-Noncommercial-Share Alike 4.0 International</licence>
        </availability>
        <idno type="CTS">urn:cts:classics:latLit.phi2349006bucolicon.replicatio.v02</idno>
      </publicationStmt>
      <sourceDesc>
        <biblStruct>
          <monogr>
            <author>Servius</author>
            <editor>G. Thilo</editor>
            <title>Servii Grammatici Qui Feruntur in Vergilii Bucolica et Georgica Commentarii</title>
            <title type="sub">In Vergilii Bucolicon librum</title>
            <imprint>
              <pubPlace>Leipzig</pubPlace>
              <publisher>Teubner</publisher>
              <date when="1887">1887</date>
            </imprint>
          </monogr>
        </biblStruct>
      </sourceDesc>
    </fileDesc>
    <revisionDesc>
      <change n="01" when="2023-06-19">Initial version</change>
      <change n="02" when="2023-11-13">Kƚ. resolved, character encoding errors corrected</change>
    </revisionDesc>
  </teiHeader>
 <text>
   <body>
<div type="poem" n="t">
<div type="verse" n="1">
<label>IN VERGILII BVCOLICON LIBRVM</label>
<label>COMMENTARIVS.</label>
</div>
</div>
<div type="poem" n="pr">
<div type="verse" n="1">
Bucolica, ut ferunt, dicta sunt a custodibus boum, id est ἀπὸ
τῶν βουκόλων: praecipua enim sunt animalia apud rusticos boves.
huius autem carminis origo varia est. nam alii dicunt eo tempore,
quo Xerxes, Persarum rex, invasit Graeciam, cum omnes intra
muros laterent nec possent more solito Dianae sacra persolvi, pervenisse
ad montes Laconas rusticos et in eius honorem hymnos
dixisse: unde natum carmen bucolicum aetas posterior elimavit.
alii dicunt Orestem, cum Dianae Facelitidis simulacrum raptum ex
Scythia adveheret et ad Siciliam esset tempestate delatus, completo
anno Dianae festum celebrasse hymnis, collectis nautis suis et aliquibus
pastoribus convocatis, et exinde permansisse apud rusticos
consuetudinem. alii non Dianae, sed Apollini Nomio consecratum
carmen hoc volunt, quo tempore Admeti regis pavit armenta. alii
rusticis numinibus a pastoribus dicatum hoc asserunt carmen, ut
Pani, faunis, nymphis ac satyris. et hic est huius carminis titulus.
qualitas autem haec est, scilicet humilis character. tres enim sunt
characteres, humilis, medius, grandiloquus: quos omnes in hoc invenimus
poeta. nam in Aeneide grandiloquum habet, in georgicis
medium, in bucolicis humilem pro qualitate negotiorum et personarum:
nam personae hic rusticae sunt, simplicitate gaudentes, a
quibus nihil altum debet requiri. adhibetur autem ad carmen bucolicum,
quod debet quarto pede terminare partem orationis: qui
pes si sit dactylus, meliorem efficit versum, ut "nos patriae
fines et dulcia". primus etiam pes secundum Donatum et dactylus
esse debet et terminare partem orationis, ut "Tityre".
quam legem Theocritus vehementer observat, Vergilius non adeo;
ille enim in paucis versibus ab ista ratione deviavit, hic eam in
paucis secutus est: Terentianus cum de hoc metro diceret
"plurimus hoc pollet Siculae telluris alumnus", "noster
rarus eo pastor Maro". intentio poetae haec est, ut imitetur
Theocritum Syracusanum, meliorem Moscho et ceteris qui bucolica
scripserunt, — unde est "prima Syracosio dignata est
ludere versu nostra" — et aliquibus locis per allegoriam agat
gratias Augusto vel aliis nobilibus, quorum favore amissum agrum
recepit. in qua re tantum dissentit a Theocrito: ille enim ubique
simplex est, hic necessitate compulsus aliquibus locis miscet figuras,
quas perite plerumque etiam ex Theocriti versibus facit, quos ab
illo dictos constat esse simpliciter. hoc autem fit poetica urbanitate:
sic Iuvenalis "Actoris Aurunci spolium"; nam Vergilii
versum de hasta dictum figurate ad speculum transtulit. et
causa scribendorum bucolicorum haec est: cum post occisum ·<hi rend="small-caps">iii</hi>·
iduum μaiarum die in senatu ξaesarem αugustus eius filius contra
percussores patris et αntonium civilia bella movisset, victoria potitus
ξremonensium agros, qui contra eum senserant, militibus suis
dedit. qui cum non sufficerent, etiam μantuanorum iussit distribui,
non propter culpam, sed propter vicinitatem, unde est
"μantua vae miserae nimium vicina ξremonae". perdito ergo
agro ϝergilius ρomam venit et potentium favore meruit, ut agrum
suum solus reciperet. ad quem accipiendum profectus, ab αrrio
centurione, qui eum tenebat, paene est interemptus, nisi se praecipitasset
in μincium· unde est allegoricos "ipse aries
etiam nunc vellera siccat". postea ab αugusto missis tribus
viris et ipsi integer ager est redditus et μantuanis pro parte. hinc
est, quod cum in prima ecloga legimus eum recepisse agrum,
postea eum querelantem invenimus, ut "audieras, et fama
fuit; sed carmina tantum nostra valent, λycida, tela inter
μartia, quantum ξhaonias dicunt aquila veniente columbas".
nec numerus hic dubius est nec ordo librorum, quippe cum
unus sit liber· de eclogis multi dubitant, quae licet decem sint,
incertum tamen est, quo ordine scriptae sint. plerique duas certas
volunt ipsius testimonio, ultimam, ut "extremum hunc", &lt;et
primam, ut&gt; in georgicis "τityre, te patulae cecini
sub tegmine fagi"; alii primam illam volunt "prima ςyracosio
dignata est ludere versu". sane sciendum, <hi rend="small-caps">vii.</hi> eclogas
esse meras rusticas, quas Theocritus <hi rend="small-caps">x.</hi> habet. hic in tribus a bucolico
carmine, sed cum excusatione discessit, ut in genethliaco
Salonini et in Sileni theologia, vel ut ex insertis altioribus rebus
posset placere, vel quia tot varietates implere non poterat. poetae
vitam in Aeneide diximus. operis explanatio in sequentibus comprobabitur.
sane sciendum Vergilium <hi rend="small-caps">xxviii.</hi> annorum scripsisse
bucolica, unde etiam ipse in fine georgicorum "audaxque iuventa,
Tityre, te patulae cecini sub tegmine fagi". et dicit Donatus,
quod etiam in poetae memoravimus vita, in scribendis carminibus
naturalem ordinem secutum esse Vergilium: primo enim pastoralis
fuit in montibus vita, post agriculturae amor, inde bellorum cura
successit. notandum quoque, bucolica vel georgica, cum apud
Graecos in fine habeant accentum, apud nos in tertia a fine habere:
nam ut in ultima sit, latinitas vetat, ut in paenultima non sit,
brevitatis efficit ratio. etiam hoc sciendum, et personas huius
operis ex maiore parte nomina de rebus rusticis habere conficta,
ut Meliboeus, ὅτι μέλει αὐτῷ τῶν βοῶν, id est quia curam gerit
boum, et ut Tityrus; nam Laconum lingua tityrus dicitur aries
maior, qui gregem anteire consuevit: sicut etiam in comoediis invenimus;
nam Pamphilus est totum amans, Glycerium quasi dulcis
mulier, Philumena amabilis. personae, sicut supra dixi, rusticae
sunt et simplicitate gaudentes: unde nihil in his urbanum, nihil
declamatorium invenitur; sed ex re rustica sunt omnia negotia,
comparationes et si qua sunt alia. hinc est, quod annos a fructibus
computat, ut "post aliquot mea regna videns mirabor
aristas", hinc etiam illae comparationes sunt "nam
neque me tantum venientis sibilus austri nec percussa
iuvant fluctu tam litora nec quae saxosas inter d. f. valles".
</div>
</div>
<div type="poem" n="1">
<div type="verse" n="t">
<label>ECLOGA PRIMA.</label>
</div>
<div type="verse" n="1">
<hi rend="small-caps">tityre tv patvlae r. svb t. fagi</hi> inducitur pastor quidam
iacens sub arbore securus et otiosus dare operam cantilenae,
alter vero quomodo cum gregibus ex suis pellitur finibus: qui cum
Tityrum respexisset iacentem, ita locutus est. et hoc loco Tityri
sub persona Vergilium debemus accipere; non tamen ubique, sed tantum
ubi exigit ratio. quod autem eum sub fago dicit iacere, allegoria
est honestissima, quasi sub arbore glandifera, quae fuit victus
causa: antea enim homines glandibus vescebantur, unde etiam fagus
dicta est ἀπὸ τοῦ φαγεῖν. hoc videtur dicere: iaces sub umbra fagi
in agris tuis, tuas retentans possessiones, quibus aleris, sicut etiam
glandibus alebantur ante mortales. <hi rend="small-caps">tv patvlae</hi> patulum dicimus
quod patet naturaliter, ut nares, arbor; patens vero est quod et
aperitur et clauditur, ut ostium, oculi.
</div>
<div type="verse" n="2">
<hi rend="small-caps">silvestrem mvsam</hi> id est rusticum carmen. <hi rend="small-caps">tenvi avena</hi>
culmo, stipula, unde rustici plerumque cantare consuerunt: alibi
"stridenti miserum stipula disperdere carmen". dicendo
autem 'tenui avena', stili genus humilis latenter ostendit, quo,
ut supra dictum est, in bucolicis utitur. <hi rend="small-caps">meditaris</hi> quod Graeci
μελετῶ dicunt, per antistoechon 'meditor' dixerunt Latini: l enim
et d interdum sibi invicem cedunt, unde et 'sella' pro sedda dicitur
a sedendo.
</div>
<div type="verse" n="4">
<hi rend="small-caps">nos patriam fvgimvs</hi> plus est, quam si diceret 'relinquimus':
sic Horatius "Teucer Salamina patremque cum fugeret".
<hi rend="small-caps">lentvs</hi> otiosus, ut "qui nunc lenti consedimus arvis".
</div>
<div type="verse" n="5">
<hi rend="small-caps">resonare doces amaryllida s.</hi> id est carmen tuum de
amica Amaryllide compositum doces silvas sonare. et melius est,
ut simpliciter intellegamus: male enim quidam allegoriam volunt,
tu carmen de urbe Roma componis celebrandum omnibus gentibus.
plus enim stupet Meliboeus, si ille ita securus est, ut tantum de
suis amoribus cantet.
</div>
<div type="verse" n="7">
<hi rend="small-caps">namqve erit ille mihi semper devs</hi> et iteratio ipsa exclusit
adulationis colorem. 'semper' id est post mortem et dum
vivit. alii enim imperatores post mortem in numerum referuntur
deorum, Augustus templa vivus emeruit: Horatius "praesenti tibi
maturos largimur honores iurandasque tuum per nomen
ponimus aras". sic Lucanus de Nerone "sed mihi iam
numen".
</div>
<div type="verse" n="8">
<hi rend="small-caps">saepe tener nostris ab ovilibvs i. a.</hi> inbuere est proprie
inchoare et initiare. nemo autem unam eandemque rem saepe
inchoat. sed constat saepe pascua mutare pastores, sicut etiam in
georgicis legimus "itque pecus longa in deserta sine
ullis hospitiis; tantum campi iacet": unde necesse est pastores
totiens aras inbuere, quotiens mutaverint pascua. invenimus
etiam apud antiquiores, inbuere esse non inchoare, sed perfundere
et madefacere: secundum quod absolutus est sensus, ut sit 'saepe
perfundet'.
</div>
<div type="verse" n="9">
<hi rend="small-caps">errare</hi> pasci, ut "mille meae Siculis errant in
montibus agnae".
</div>
<div type="verse" n="10">
<hi rend="small-caps">lvdere</hi> scribere, ut "carmina qui lusi pastorum": Horatius
"poscimur. siquid vacui sub umbra lusimus tecum".
<hi rend="small-caps">calamo agresti</hi> rustico stilo, sic supra "tenui avena".
</div>
<div type="verse" n="11">
<hi rend="small-caps">non eqvidem i. m. m.</hi> ne frequens interrogatio felicitatis
alienae ex invidia venire videatur. et dicit se admirari potius,
quam invidere.
</div>
<div type="verse" n="12">
<hi rend="small-caps">vsqve adeo tvrbatvr agris</hi> turbamur sine ulla discretione
culpae vel meriti. et invidiose tempora Augusti carpit latenter.
sane vera lectio est 'turbatur', ut sit inpersonale, quod ad
omnes pertinet generaliter: nam Mantuanorum fuerat communis
expulsio. si enim 'turbamur' legeris, videtur ad paucos referri.
</div>
<div type="verse" n="13">
<hi rend="small-caps">protenvs</hi> porro tenus, longe a finibus: unde et paulo
post "at nos hinc alii sitientes ibimus Afros". <hi rend="small-caps">aeger</hi>
et corpore et animo aeger dicitur, ut "aegram nulli quondam
flexere mariti". <hi rend="small-caps">ago</hi> autem proprie: nam agi dicuntur pecora.
</div>
<div type="verse" n="15">
<hi rend="small-caps">spem gregis</hi> id est marem et feminam: reparatio enim
gregis in sexu utroque consistit. <hi rend="small-caps">silice in nvda</hi> ad hoc pertinet
praemissa dolentis interiectio: nam solent herbas substernere,
ut ipse in georgicis dicit "et multa duram stipula
filicumque maniplis sternere". <hi rend="small-caps">conixa</hi> pro eo, quod est
'enixa': nam hiatus causa mutavit praepositionem, sicut "secludite
curas" pro 'excludite'.
</div>
<div type="verse" n="16">
<hi rend="small-caps">si mens non laeva fvisset</hi> stulta, contraria. et sensus
hic est: perdituros nos quandoque agros, res manifesta praedicebat,
sed nosse mentis inprudentia nequivimus.
</div>
<div type="verse" n="17">
<hi rend="small-caps">de caelo tactas memini p. q.</hi> mire compositum augurium:
nam quercus in tutela Iovis est, et huius arboris fructu olim homines
pascebantur. haec ergo tacta, id est adflata et leviter fulminata,
ut Cicero "tactus etiam ille qui hanc urbem condidit
Romulus", significabat nutu imperatoris posse agros eorum perire,
apud quos fulminatae sunt arbores: nam agri causa victus sunt,
sicut olim quercus. quod autem ait 'tactas', ostendit temporale
fore damnum, quale patiuntur arbores leviter fulminatae. et bene
'praedicere', quasi loqui et praedivinare, cum ita manifestum esse
constet augurium.
</div>
<div type="verse" n="18">
<hi rend="small-caps">da</hi> dic, sic econtra "accipe nunc Danaum insidias", id
est audi.
</div>
<div type="verse" n="19">
<hi rend="small-caps">vrbem qvam dicvnt romam</hi> quaeritur, cur de Caesare interrogatus,
Romam describat. et aut simplicitate utitur rustica, ut
ordinem narrationis plenum non teneat, sed per longas ambages
ad interrogata descendat: aut certe quia nullus, qui continetur, est
sine ea re, quae continet, nec potest ulla persona esse sine loco:
unde necesse habuit interrogatus de Caesare locum describere, in
quo eum viderat. est autem longum hyperbaton 'urbem quam dicunt
Romam. hic illum vidi Meliboee.'
</div>
<div type="verse" n="20">
<hi rend="small-caps">stvltvs ego</hi> id est rusticus, qui nescivi iudicare. <hi rend="small-caps">nostrae</hi>
autem Mantuae. <hi rend="small-caps">qvo</hi> id est ad quam: nam adverbium
posuit pro nomine, ut "genus unde Latinum", id est a quo.
</div>
<div type="verse" n="21">
<hi rend="small-caps">ovivm teneros depellere fetvs</hi> periphrasis agnorum.
</div>
<div type="verse" n="22">
<hi rend="small-caps">sic canibvs catvlos similes sic matribvs haedos n. s.
p. c. m. s.</hi> vult urbem Romam non tantum magnitudine, sed etiam
genere differre a ceteris civitatibus et esse velut quendam alterum
mundum aut quoddam caelum, in qua deum Caesarem vidit. qui
enim comparat cani catulum vel haedum capellae, magnitudinis facit,
non generis differentiam; qui autem dicit, leo maior est cane,
et generis facit et magnitudinis differentiam, sicut nunc de urbe
Roma fecit. putabam, inquit, ante, ita Romam comparandam esse
aliis civitatibus, ut solet haedus caprae comparari; nam quamvis
maior esset, tamen eam civitatem esse ducebam: nunc vero probavi
eam etiam genere distare; nam est sedes deorum. hoc autem
eum dicere, ille comprobat versus 'quantum lenta solent inter viburna
cupressi': nam viburnum brevissimum est, cupressus vero
arbor est maxima. hoc autem genus argumentationis et apud Aristotelem
lectum est, et apud Ciceronem. <hi rend="small-caps">componere</hi> comparare.
</div>
<div type="verse" n="26">
<hi rend="small-caps">et qvae tanta fvit romam t. c. v.</hi> 'quae tanta'; ad
magnum enim aliquid nimia necessitas venire compellit: unde quasi
miratur hominem rusticum Romam videre potuisse.
</div>
<div type="verse" n="27">
<hi rend="small-caps">libertas</hi> amor libertatis. et aliter dicit servus, libertatem
cupio, aliter ingenuus: ille enim carere vult servitute, hic habere
liberam vitam, pro suo scilicet arbitrio agere: sicut nunc Vergilius
sub persona Tityri dicit se amore libertatis Romam venire
compulsum, et item latenter carpit tempora, quibus libertas non
nisi in urbe Roma erat. aut certe simpliciter intellegamus hoc
loco Tityrum sicut pastorem locutum: nam ubique eum Theocritus
mercennarium inducit, item Vergilius, ut "Tityre dum
redeo, brevis est via, pasce capellas". <hi rend="small-caps">qvae sera tamen
respexit inertem</hi> desidem, se non requirentem. nam culpat suam
inertiam, quod non ante Romam ierit et sit usus puer libertate,
qua uti coepit provectioris aetatis.
</div>
<div type="verse" n="28">
<hi rend="small-caps">candidior postqvam tondenti barba c.</hi> aut mutatio
personae est, ut quendam rusticum accipiamus loquentem, non Vergilium
per allegoriam; nam, ut diximus, <hi rend="small-caps">xxviii.</hi> annorum scripsit
bucolica: aut certe est mutanda distinctio, ut sit non barba candidior,
sed libertas; nam <hi rend="small-caps">xxviii.</hi> annorum barbam potest quivis
metere, sed non canam. et bene 'candidior libertas', ut intellegamus
etiam ante in libertate, sed non tali fuisse Vergilium.
</div>
<div type="verse" n="29">
<hi rend="small-caps">et longo post tempore venit, postqvam nos amaryllis
h. g. r.</hi> iungendum est hoc totum: nam duplici ratione
tempus ostendit, quo eum libertas aspexerit, id est quando
coepit secare barbam, et relicta Galatea Amaryllidis amore detineri.
allegoricos autem hoc dicit, postquam relicta Mantua Romam
me contuli: nam Galateam Mantuam vult esse, Romam
Amaryllida. et bene tempora, quasi rusticus, computat a barbae
sectione. <hi rend="small-caps">longo post tempore</hi> aut archaismos est; antiqui
enim 'post' 'ante' 'circum' etiam ablativo iungebant, quod hodie
facere minime possumus: aut 'longopost' una pars est orationis, ut
sit sensus, venit tempore longopost, sicut multominus, multomagis,
postmodo: Horatius "postmodo, quod mi obsit, clare multumque
locuto". et 'longopost', ut postposita videatur esse praepositio
et in unitatem coacta.
</div>
<div type="verse" n="31">
<hi rend="small-caps">fatebor enim</hi> hoc per parenthesin dictum est.
</div>
<div type="verse" n="32">
<hi rend="small-caps">nec spes libertatis erat nec cvra pecvli</hi> nec sperare
poteram libertatem in oppressa civitate, nec habere curam patrimonii.
'peculi' autem aut antique dixit, quia omne patrimonium
apud maiores peculium dicebatur a pecoribus, in quibus eorum constabat
universa substantia, unde etiam pecunia dicta est a peculio:
aut certe et hoc ad morsum temporum pertinet; nam modo servi
tantum peculium dicimus, ut invidiose patrimonium suum dixerit
peculium, ac si servus esset, quia se diu apud Mantuam servisse
memoravit. sane 'peculi' pro 'peculii' per synaeresin dictum est.
</div>
<div type="verse" n="33">
<hi rend="small-caps">exiret victima saeptis</hi> saepta proprie sunt loca in
campo Martio inclusa tabulatis, in quibus stans populus Romanus
suffragia ferre consueverat. sed quoniam haec saepta similia sunt
ovilibus, duo haec invicem pro se ponuntur, ut hoc loco saepta
pro ovilibus posuit, item Lucanus econtra "et miserae
maculavit ovilia Romae", Iuvenalis "antiquo quae
proxima surgit ovili". sane 'pinguis' melius ad victimam, quam
ad caseum refertur.
</div>
<div type="verse" n="34">
<hi rend="small-caps">ingratae vrbi</hi> quia cum alimenta civitatibus praestentur
ex rusticorum labore, in his rustici et deridentur a civibus, et
multa perdunt, et advectarum rerum pretia iniqua suscipiunt.
</div>
<div type="verse" n="36">
<hi rend="small-caps">amarylli vocares</hi> 'Amarylli' vocativus Graecus est, qui
brevis est, quotienscumque nominativus 'is' terminatur, ut 'Amaryllis'
'Pieris': Horatius "dulcem quae strepitum Pieri temperas".
</div>
<div type="verse" n="37">
<hi rend="small-caps">sva poma</hi> id est ipsius arboris poma propria. [<hi rend="small-caps">qvid
vocares</hi> hoc Vergilii personae convenit. <hi rend="small-caps">maesta amarylli</hi> quae
nemine laetabatur poeta. <hi rend="small-caps">cvi pendere</hi> id est tibi: laudari a te
non meruerunt.
</div>
<div type="verse" n="38">
<hi rend="small-caps">tityrvs</hi> Vergilius. <hi rend="small-caps">pinvs</hi> Roma.
</div>
<div type="verse" n="39">
<hi rend="small-caps">fontes</hi> senatores. <hi rend="small-caps">arbvsta</hi> fructeta, id est scolastici.
<hi rend="small-caps">vocabant </hi>†interro
</div>
<div type="verse" n="40">
<hi rend="small-caps">servitio</hi> servitium est condicionis indicium. <hi rend="small-caps">licebat</hi>
id est nec deesse officio poteram.
</div>
<div type="verse" n="42">
<hi rend="small-caps">ivvenem</hi> Caesarem dicit Octavianum Augustum: decreverat
enim senatus, nequis eum puerum diceret, ne maiestas tanti imperii
minueretur.
</div>
<div type="verse" n="43">
<hi rend="small-caps">dies</hi> id est principia mensium, vel idus omnium mensium.
<hi rend="small-caps">fvmant</hi> id est sacrificant.
</div>
<div type="verse" n="44">
<hi rend="small-caps">responsvm primvs dedit</hi> id est permisit libere vivere.
'primus' autem ante quem nullus sit.
</div>
<div type="verse" n="45">
<hi rend="small-caps">pascite</hi> id est, ut ante soliti eratis, pueri, sic et modo
pascite in pace.
</div>
<div type="verse" n="46">
<hi rend="small-caps">fortvnate senex</hi> non ad aetatem Vergilii refert, sed ad
fortunam futuram, praesago usus verbo.
</div>
<div type="verse" n="47">
<hi rend="small-caps">et tibi magna satis</hi> ordo est 'magna satis pascua'.
<hi rend="small-caps">qvamvis lapis</hi> id est quamvis mons sit et lacus: nam a monte
usque ad lacum et inde usque ad arborem quandam fuerat Arrio
donata tua possessio.
</div>
<div type="verse" n="48">
<hi rend="small-caps">palvs</hi> id est aequor. <hi rend="small-caps">obdvcat</hi> id est tegat. <hi rend="small-caps">ivnco</hi>
id est faeno vel fluvio Mincio.
</div>
<div type="verse" n="49">
<hi rend="small-caps">gravis</hi> accusativus pluralis, quasi graves.
</div>
<div type="verse" n="51">
<hi rend="small-caps">inter flvmina</hi> Padum et Mincium.
</div>
<div type="verse" n="52">
<hi rend="small-caps">fontes sacros</hi> quia omnibus aquis nymphae sunt praesidentes.
<hi rend="small-caps">frigvs opacvm</hi> quia aestivo tempore sub umbra fit
frigus. <hi rend="small-caps">frigvs opacvm</hi> id est auras prosperas, vel pro nemore.
<hi rend="small-caps">opacvm</hi> utrum 'opacis locis', incertum, an pro 'valde frigidum':
nam unum frigus est hieme, alterum quo refrigeremur aestate.
</div>
<div type="verse" n="53">
<hi rend="small-caps">ab limite</hi> limes est agri terminus. <hi rend="small-caps">saepes</hi> subaudi 'fiat'.
</div>
<div type="verse" n="54">
<hi rend="small-caps">hyblaeis</hi> Hybla, quae postea Megara, oppidum Siciliae:
vel locus in Attica, ubi optimum mel nascitur. <hi rend="small-caps">depasta florem</hi>
depastum florem habens. <hi rend="small-caps">salicti</hi> virgulti genus, eo quod salit
et surgit cito. hic vocat rusticum ad dulcia, quae sunt in rebus,
quibus delectatur.
</div>
<div type="verse" n="55">
<hi rend="small-caps">somnvm inire</hi> id est dormire.
</div>
<div type="verse" n="56">
<hi rend="small-caps">frondator</hi> id est rusticus [vel quod de floribus nascitur]:
nam tria genera sunt frondatorum: frondator, qui arbores amputat,
et qui frondibus manipulos facit, hiemis tempore animalibus ad
pastum offerendos, et qui manibus vitium folia avellit, quo ardor
solis uvam maturiorem reddat. <hi rend="small-caps">ad avras</hi> id est in die.
</div>
<div type="verse" n="57">
<hi rend="small-caps">ravcae</hi> id est βραγχώδεις. <hi rend="small-caps">palvmbes</hi> columbae, quas
vulgus tetas vocat. et non dicuntur latine, sed multorum auctoritas
latinum facit: Cicero in elegia, quae †talia masta inscribitur
"iam mare Tyrrhenum longe penitusque palumbes reliquit".
</div>
<div type="verse" n="58">
<hi rend="small-caps">gemere</hi> canere: proprie de turture. <hi rend="small-caps">tvrtvr</hi> et masculino
et feminino genere invenitur, ut 'aeria turtur cessabit', et
Plautus "tibi obustos turtures". <hi rend="small-caps">ab vlmo</hi> ulmus lignum est,
quod sub vinea fit.
</div>
<div type="verse" n="59">
<hi rend="small-caps">ante leves in aethere cervi</hi> id est avium ante cervi
volabunt more et pisces sine aqua vivent, hoc est ante rerum natura
mutabitur, quam nos Caesarem poterimus oblivisci.
</div>
<div type="verse" n="60">
<hi rend="small-caps">freta</hi> maria. <hi rend="small-caps">destitvent</hi> relinquent.
</div>
<div type="verse" n="61">
<hi rend="small-caps">pererratis</hi> errore confusis. <hi rend="small-caps">amborvm</hi> id est Germanorum
et Persarum. <hi rend="small-caps">exvl</hi> id est Caesar, quod duce Caesare
Germanis et Persis victis milites Ararim Germaniae flumen biberunt.
</div>
<div type="verse" n="62">
<hi rend="small-caps">ararim</hi> Arar fluvius Galliae, fluens in flumen Rhodanum;
Tigris Armeniae fluvius, influens in Persicum sinum. itaque vult
diversa inter se loca significare: dicit, prius Parthum ex Arare bibiturum,
Germanum ex Tigride, quam sibi oblivionem futuram non
divisi agri Caesaris beneficio.
</div>
<div type="verse" n="63">
<hi rend="small-caps">illivs</hi> id est Iulii Caesaris. <hi rend="small-caps">labatvr</hi> respuatur vel
oblivioni tradatur.
</div>
<div type="verse" n="64">
<hi rend="small-caps">sitientis ibimvs afros</hi> tropus synecdoche: ab Afris enim
Libyam, quae aqua indiget, intellegi vult.
</div>
<div type="verse" n="65">
<hi rend="small-caps">scythiam</hi> regio septentrionalis. <hi rend="small-caps">et rapidvm cretae
oaxen</hi> hoc est lutulentum, quod rapit cretam. cretam terram albam
dixit: nam Oaxes fluvius Mesopotamiae, qui rapiens velocitate
sua albam terram turbulentus efficitur. vel Oaxes fluvius Scythiae:
in Creta insula non est; sed est aqua cretei coloris. Oaxen Philisthenes
ait Apollinis et Anchiales filium: hunc Oaxen in Creta oppidum
condidisse, quod suo nomine nominavit, ut Varro ait "quos
magno Anchiale partus adducta dolore et geminis capiens
tellurem Oeaxida palmis †scindere dicta".
</div>
<div type="verse" n="66">
<hi rend="small-caps">penitvs</hi> omnino. <hi rend="small-caps">divisos</hi> quia olim iuncta fuit orbi
terrarum Britannia: est enim insula reposita in Oceano septentrionali,
et a poetis alter orbis terrarum dicitur.
</div>
<div type="verse" n="67">
<hi rend="small-caps">en</hi> ecce, <hi rend="small-caps">vmqvam</hi> aliquando. 'en umquam' Vergilius alio
loco dividit interposito verbo, ut infra in ipso libro "en
erit umquam ille dies", quod significat umquamne, aliquando.
</div>
<div type="verse" n="68">
<hi rend="small-caps">tvgvri</hi> a tegendo dictum. <hi rend="small-caps">caespite</hi> id est terra cum
propria herba evulsa. <hi rend="small-caps">cvlmen</hi> eo quod culmo tegitur.
</div>
<div type="verse" n="69">
<hi rend="small-caps">post aliqvot aristas</hi> post multa tempora. et quasi rusticus
per aristas numerat annos: nam physica rusticanorum est in
paleis et in messibus. <hi rend="small-caps">mea regna</hi> id est ubi dominatus sum:
vel senem se dicit agros suos recepturum.
</div>
<div type="verse" n="70">
<hi rend="small-caps">impivs miles</hi> iratus Meliboeus impios milites dicit, seu
quod agrum suum teneant, seu quod civile gesserint bellum. <hi rend="small-caps">impivs miles</hi>
qui pro Antonio arma portavit. <hi rend="small-caps">impivs m.</hi> quia bella
civilia gessit et desiderat. <hi rend="small-caps">impivs. m.</hi> hic Vergilius Octavianum
Augustum laesit; tamen secutus est veritatem: nam miles portando
arma et vincendo alios pietatem praetermittit. <hi rend="small-caps">novalia</hi> id est
nova rura, quae per singulos annos novantur per semina. <hi rend="small-caps">habebit </hi>
†in spe ponitur.
</div>
<div type="verse" n="71">
<hi rend="small-caps">en qvo discordia c.</hi> ad quam miseriam.
</div>
<div type="verse" n="73">
<hi rend="small-caps">insere</hi> sibimet ipsi imperat.
</div>
<div type="verse" n="74">
<hi rend="small-caps">qvondam felix </hi>†quasi, iam diu ego felix fui aliquando
in finibus vestris. hic videt se pastor exclusum esse, et invidet se
non habere illud, quo Tityrus utitur.
</div>
<div type="verse" n="76">
<hi rend="small-caps">dvmosa</hi> id est †drisidis, spinosa. <hi rend="small-caps">pendere</hi> quia capra,
cum pascitur in spinosa &lt;rupe&gt; pendet.
</div>
<div type="verse" n="77">
<hi rend="small-caps">carmina n. c.</hi> quia non libet tristi canere, id est carenti
possessione.
</div>
<div type="verse" n="78">
<hi rend="small-caps">cytisvm</hi> genus fruticis vel herba, quae nascitur inter campos
et silvas in Cytisa civitate. <hi rend="small-caps">amaras</hi> quantum ad nostrum
saporem; nam capris dulces sunt.
</div>
<div type="verse" n="80">
<hi rend="small-caps">mitia</hi> matura, quae non remordent cum mordentur.
</div>
<div type="verse" n="81">
<hi rend="small-caps">castaneae</hi> id est mala. antiquiores * . <hi rend="small-caps">molles</hi> id est
maturae. <hi rend="small-caps">et pressi c. l.</hi> id est casei copia aut lactis emulcti.
</div>
<div type="verse" n="82">
<hi rend="small-caps">fvmant</hi> id est ad vesperum, ad cenam praeparandam.
</div>
<div type="verse" n="83">
<hi rend="small-caps">maioresqve cadvnt</hi> id est duplicantur, augentur umbrae,
nox imminet.
</div>
</div>
<div type="poem" n="2">
<div type="verse" n="t">
<label>ECLOGA SECVNDA.</label>
</div>
<div type="verse" n="1">
Corydonis in persona Vergilius intellegitur, Caesar Alexis
in persona inducitur. <hi rend="small-caps">ardebat</hi> id est inpatienter diligebat et
alebat et laudabat. <hi rend="small-caps">alexim</hi> dicunt Alexandrum, qui fuit servus
Asinii Pollionis, quem Vergilius, rogatus ad prandium, cum vidisset
in ministerio omnium pulcherrimum, dilexit eumque dono accepit.
Caesarem quidam acceperunt, formosum in operibus et gloria.
alii puerum Caesaris, quem si laudasset, gratam rem Caesari fecisset.
nam Vergilius dicitur in pueros habuisse amorem: nec enim
turpiter eum diligebat. alii Corydona, Asinii Pollionis puerum,
adamatum a Vergilio ferunt, eumque a domino datum; Corydona
a Vergilio ficto nomine nuncupari ex eo genere avis, quae corydalis
dicitur, dulce canens; Alexin vero puerum quasi sine responsione
ac superbum; hunc autem dilectum fuisse Pollionis, et Vergilium
gratum se futurum existimasse, si eum laudaret, cuius forma
Pollio delectabatur, qui eo tempore transpadanam Italiae partem
tenebat et agris praeerat dividendis.
</div>
<div type="verse" n="2">
<hi rend="small-caps">nec qvid speraret</hi> id est nec spem potiendi habebat.
</div>
<div type="verse" n="3">
<hi rend="small-caps">tantvm</hi> tantummodo.
</div>
<div type="verse" n="4">
<hi rend="small-caps">assidve</hi> id est saepius. <hi rend="small-caps">incondita</hi> id est incomposita,
subito dicta, agrestia: vel insanientis dicta verba: vel 'incondita' inconscripta,
ut Sallustius in libro <hi rend="small-caps">v</hi> "at illi quibus vires aderant,
cuncti ruere ad portas, incondita temnere".
</div>
<div type="verse" n="5">
<hi rend="small-caps">montibvs </hi>†id est quod amore ei praestabat. <hi rend="small-caps">iactabat</hi>
id est fundebat incassum. <hi rend="small-caps">inani</hi> pro 'nihil sibi procurans contra
absentem loquebatur'.
</div>
<div type="verse" n="6">
<hi rend="small-caps">crvdelis</hi> id est inexorabilis, qui non flecteris meo amore
nec te potiundum praebes: vel allegorice crudelis Caesar, qui non
flecteris meis scriptis et non das ereptos agros. <hi rend="small-caps">alexi</hi> id est
Caesar.
</div>
<div type="verse" n="7">
<hi rend="small-caps">mori</hi> id est pro contemptu.
</div>
<div type="verse" n="8">
†<hi rend="small-caps">frigora</hi> id est aprica loca. <hi rend="small-caps">aestv</hi> aestiva. lacertis
carpant.
</div>
<div type="verse" n="9">
<hi rend="small-caps">lacertos</hi> genus serpentis.
</div>
<div type="verse" n="10">
<hi rend="small-caps">thestylis</hi> nomen rusticae mulieris, quae messoribus aestu
fatigatis diversa genera herbarum contundens pulmentarium his
parat: vel concubina Corydonis: vel Testilis, id est fictilis, rusticum
nomen est ab eo, quod ponat cibum rusticis. <hi rend="small-caps">fessis</hi> id est
ferventibus, vehementi ardore fatigatis.]
</div>
<div type="verse" n="11">
<hi rend="small-caps">alia serpyllvmqve</hi> herbas calidas, quae aestum repellunt:
nam, ut etiam Plinius dicit in naturali historia, "omnis medicina
aut a contrario aut a simili quaeritur": unde etiam
calor potest aut frigore aut alio calore depelli. hinc est quod in
ultima ecloga, cum amator remedium quaerat ardori, dicit se iturum
aut ad Scythiam aut ad Aethiopiam, ut "Aethiopum
versemus oves sub sidere cancri". sane serpyllus herba est,
quam Graeci herpyllon dicunt: in multis enim nominibus, quae in
Graeco aspirationem habent, nos pro aspiratione 's' ponimus: inde
est pro herpyllo 'serpyllum', pro hex 'sex', pro hepta 'septem'.
<hi rend="small-caps">rapido aestv</hi> vehementi, ferventi. 'fessis' autem vel aestu vel
labore.
</div>
<div type="verse" n="12">
<hi rend="small-caps">at mecvm ravcis t. d. v. l.</hi> 'ad' si per 'd' fuerit, erit
hyperbaton, ut sit 'dum tua lustro vestigia, ad me arbusta resonant
cum raucis cicadis'. sed melius est, ut 'at' coniunctio sit et
ita intellegamus: Thestylis herbas tritas messoribus portat, verum
mecum resonant arbusta a raucis cicadis.
</div>
<div type="verse" n="14">
<hi rend="small-caps">tristis amaryllidis i.</hi> bene addidit 'tristes' — plerumque
enim, ut ait Terentius, "amantium irae amoris integratio est" — ,
ut veram iram ostenderet, non fictam illam, quae aliquid gratiae
habere consuevit: unde Horatius "urit grata protervitas".
</div>
<div type="verse" n="15">
<hi rend="small-caps">svperba fastidia</hi> ex fastidio enim venit omnis superbia.
<hi rend="small-caps">nonne menalcam</hi> tres dicitur amasse Vergilius, Alexandrum, quem
donavit ei Pollio, et Cebetem puerum cum Leria puella, quos a
Maecenate dicitur accepisse: unde volunt quidam, per Amaryllida
Leriam, per Menalcam Cebetem intellegi.
</div>
<div type="verse" n="17">
<hi rend="small-caps">o formose pver</hi> bene dicit Donatus suspendendum 'o' et
sic dicendum 'formose puer', ut intellegamus per iram eum aliud
voluisse dicere, sed in haec verba, ne Alexin offenderet, amoris
necessitate compulsum. <hi rend="small-caps">ne crede</hi> ne confide: Sallustius "virtuti
satis credebant", id est confidebant.
</div>
<div type="verse" n="18">
<hi rend="small-caps">alba ligvstra c.</hi> et rustice et amatorie ex floribus facit
comparationem. ligustrum autem flos est candidus, sed vilissimus.
'vaccinia' vero sunt violae, quas purpurei coloris esse manifestum est.
</div>
<div type="verse" n="20">
<hi rend="small-caps">qvam dives p. n.</hi> tria sunt quibus amatores possunt placere,
divitiis, pulchritudine, cantilena: quae omnia se valere commemorat.
et multi secundum Homerum, qui ait καὶ γάλα λευκὸν,
legunt 'nivei quam lactis'. sed melius est 'quam dives pecoris nivei'·
nam candidae oves in ingenti sunt pretio, unde in georgicis
legimus "continuoque greges lege mollibus albos",
item alibi "munere sic niveo lanae, si credere dignum
est".
</div>
<div type="verse" n="21">
<hi rend="small-caps">mille meae sicvlis errant i. m. a.</hi> Theocritus
βοτὰ χίλια βόσκω. 'errant' autem cum securitate pascuntur. et
quod ait agnas, et a sexu et ab aetate laudavit.
</div>
<div type="verse" n="23">
<hi rend="small-caps">lac mihi non aestate novvm n. f. d.</hi> multo melius
quam Theocritus; ille enim ait τυρὸς δ' οὐ λείπει μ' οὔτ'
ἐν θέρει οὔτ' ἐν ὀπώρῃ. sed caseus servari potest, nec mirum est,
si quovis tempore quis habeat caseum; hoc vero laudabile est, si
quis habeat lac novum, id est colustrum. quod neutri generis est;
nam feminini esse penitus non potest. sane hunc versum male
distinguens Vergiliomastix vituperat 'lac mihi non aestate novum,
non frigore: defit', id est semper mihi deest.
</div>
<div type="verse" n="24">
<hi rend="small-caps">amphion dircaevs in a. a.</hi> Amphion et Zethus fratres
fuerunt ex Iove et Antiopa; sed Zethus rusticus fuit, Amphion vero
musicae artis peritus. sane Aracynthus mons est Thebanus: unde
'actaeo' litorali debemus accipere — ut "at procul in sola secretae
Troades acta" — , non Atheniensi, licet Athenae primo Actis dictae
sint. quamquam plerique 'Actaeo Aracyntho' Atheniensi accipiant,
non quod Aracynthus apud Athenas est, sed ut ostendatur rustici
imperitia. nam et Theocritus ad exprimendam rusticam simplicitatem
multa aliter quam res habet, dicit. hac ratione potest et
Oaxes Cretae fluvius accipi, cum non sit &lt;Cretae&gt;, sed, ut
diximus, Scythiae.
</div>
<div type="verse" n="25">
<hi rend="small-caps">nec svm adeo informis</hi> verecunde suam commemorat
pulchritudinem: sic Cicero in Caeliana "ut eum paeniteat
non deformem esse natum", nam pulcherrimum voluit dicere.
<hi rend="small-caps">in litore vidi cvm p. v. s. m.</hi> negatur hoc per rerum naturam
posse fieri; sed Theocritum secutus est, qui hoc dicit de Cyclope.
sed illic est excusatio, vel quia ingentem habet oculum Cyclops,
vel quia filius Neptuni est. unde quia ait 'in litore', volunt quidam
in aqua, a fluctibus derelicta in lacuna litoris, se eum videre
potuisse: quam rem illud excludit 'cum placidum ventis staret
mare'. sed ideo in mari imago non cernitur, quia non stat: quod
si stet, potest etiam nobis imaginem reddere.
</div>
<div type="verse" n="26">
<hi rend="small-caps">non ego daphnim</hi> Daphnis fuit filius Mercurii, formosissimus
puer, qui primus dicitur pastor fuisse.
</div>
<div type="verse" n="27">
<hi rend="small-caps">si nvmqvam fallat imago</hi> nulla enim res ita decipit,
quemadmodum imago: nam et in speculo contraria ostendit universa,
et in aqua remum integrum quasi fractum videmus: quod
etiam Cicero in Tusculanis plenius docet. 'te' autem 'iudice' ac si
diceret, qui meam respuis pulchritudinem.
</div>
<div type="verse" n="28">
<hi rend="small-caps">tibi sordida rvra</hi> utinam libeat tibi mecum habitare
rura tibi sordida, id est quae tu putas sordida; nam 'tibi' bis accipimus.
sane melius 'habito illam rem', quam 'habito in illa re'
dicimus; nam etiam principalitas verbi huius frequentativi accusativum
regit, ut 'habeo illam rem': inde fit 'habito illam rem', non
'in illa re', ut 'habitare casas'.
</div>
<div type="verse" n="29">
<hi rend="small-caps">figere cervos</hi> aut furcas, quae figuntur ad casae sustentationem,
quae dictae sunt cervi ad similitudinem cornuum cervinorum:
aut, quod melius est, 'figere cervos' venari et iaculari intellegamus,
ut magis ad voluptatem eum quam ad laborem invitare
videatur.
</div>
<div type="verse" n="30">
<hi rend="small-caps">viridi hibisco</hi> ad hibiscum compellere, scilicet a lacte
depulsos. hibiscus autem genus est herbae. et sic dixit 'hibisco' ad
hibiscum, ut "it clamor caelo", id est ad caelum.
</div>
<div type="verse" n="31">
<hi rend="small-caps">imitabere pana canendo</hi> exemplo numinis in agris mecum
poteris canere. nam Pan deus est rusticus in naturae similitudinem
formatus, unde et Pan dictus est, id est omne: habet enim
cornua in radiorum solis et cornuum lunae similitudinem; rubet
eius facies ad aetheris imitationem; in pectore nebridem habet stellatam
ad stellarum imaginem; pars eius inferior hispida est propter
arbores, virgulta, feras; caprinos pedes habet, ut ostendat terrae
soliditatem; fistulam septem calamorum habet propter harmoniam
caeli, in qua septem soni sunt, ut diximus in Aeneide
"septem discrimina vocum"; καλαύροπα habet, id est pedum,
propter annum, qui in se recurrit. hic quia totius naturae deus
est, a poetis fingitur cum Amore luctatus et ab eo victus, quia, ut
legimus, "omnia vincit Amor". ergo Pan secundum fabulas
amasse Syringa nympham dicitur: quam cum sequeretur, illa
implorato Terrae auxilio in calamum conversa est, quem Pan ad
solacium amoris incidit et sibi fistulam fecit. sane sciendum, 'Pana'
'Pa' habere accentum; Graeca enim monosyllaba, quae ad nos
transeunt, crescunt in obliquis casibus et in genetivo et dativo
tantum singularibus ultimae syllabae accentum dant, ut 'Panos
Pani, lyncos lynci'. plurales etiam isti duo ita habent accentum,
licet ad nos transire non possint.
</div>
<div type="verse" n="34">
<hi rend="small-caps">nec te paeniteat calamo trivisse l.</hi> non tibi parum
videatur: Terentius "at enim quantum hic operis fiat, paenitet",
id est parum videtur. et notandum 'paeniteat trivisse' praeteritum
pro praesenti positum usurpative, quod in defectivis licenter
fit, ubi praesens non invenitur, ut "quamquam animus
meminisse horret". <hi rend="small-caps">labellvm</hi> inanissimam quidam temptant
facere discretionem, ut virorum labra, mulierum labia dicantur.
</div>
<div type="verse" n="35">
<hi rend="small-caps">qvid non faciebat amyntas</hi> quemadmodum mihi non
obsequebatur? et ex affectu alterius hunc cogit.
</div>
<div type="verse" n="36">
<hi rend="small-caps">disparibvs septem c. cicvtis</hi> inaequalibus cannis: nam
et harmonia inaequalis est. cicuta autem est quod est inter cannarum
nodos. <hi rend="small-caps">conpacta</hi> coniuncta, ut "turrim conpactis trabibus
quam eduxerat ipse".
</div>
<div type="verse" n="38">
<hi rend="small-caps">et dixit moriens te n. h. i. s.</hi> commendat munus et ex
eo, quod ei hereditarium datum est, et ex eo quod invidiam meruit:
nam res optimae et difficile donantur a vivis, et acceptae facile
merentur invidiam.
</div>
<div type="verse" n="40">
<hi rend="small-caps">nec tvta mihi valle reperti c.</hi> commendat a difficultate:
sic in primo "reliquias Troia ex ardente receptas".
</div>
<div type="verse" n="41">
<hi rend="small-caps">sparsis etiam nvnc p. a.</hi> qui habent adhuc maculas a
prima aetate venientes: accessu enim temporis mutant colorem et
eorum maculae esse gratiae minoris incipiunt. ergo aut hoc dicit:
servo tibi capreolos, qui adhuc sunt pellibus albo sparsis: &lt;aut&gt;
'quos etiam nunc tibi servo' id est quos adhuc tibi servo, licet
roger a Thestylide amica, quae eos a me cupit abducere. <hi rend="small-caps">siccant</hi>
sugunt.
</div>
<div type="verse" n="43">
<hi rend="small-caps">orat abdvcere</hi> orat ut abducat: figuratum est, ut "donat
habere", id est donat ut habeat.
</div>
<div type="verse" n="44">
<hi rend="small-caps">et faciet</hi> noluit dicere 'et faciam', ne quem amabat offenderet,
si se velle dixisset dare alteri munus, quod ipsi praeparaverat.
</div>
<div type="verse" n="45">
<hi rend="small-caps">hvc ades o formose pver t. l. p. e. f. nymphae calathis
tantum honoris habet puero, ut ei dicat etiam numina obsecutura.
sane 'calathis' graecum est; nam latine quasillum dicitur:
Cicero in Philippicis "at vero inter quasilla pendatur
aurum". </hi>
</div>
<div type="verse" n="46">
<hi rend="small-caps">candida nais</hi> vel pulchra, vel dea: nam dii umbris contrarii
sunt, quas nigras esse constat. hinc est "candidus
insuetum miratur limen Olympi".
</div>
<div type="verse" n="47">
<hi rend="small-caps">pallentes violas</hi> amantum tinctas colore: Horatius "et
tinctus viola pallor amantium": unde non praeter affectionem
amantis eos flores nymphas dicit offerre, qui sunt amantibus similes.
sane Papaver, Narcissus, Anethus pulcherrimi pueri fuerunt quique
in flores suorum nominum versi sunt: quos ei offerendo quasi admonet,
nequid etiam hic tale aliquid umquam ex amore patiatur.
</div>
<div type="verse" n="49">
<hi rend="small-caps">tvm casia</hi> herba suavissimi odoris, ut sequentia indicant,
quam Graeci κασίαν dicunt. et sic dictum est 'tum casia atque
aliis intexens suavibus herbis', ut in Sallustio "leonem atque
alias feras".
</div>
<div type="verse" n="50">
<hi rend="small-caps">mollia lvteola p. v. c.</hi> 'mollia vaccinia pingit', id est
componit, 'de caltha luteola'. nam nisi 'luteola' septimus sit casus,
non stat versus. 'mollia' autem tactus plumei scilicet. et hoc
dicens ex colorum diversitate quaerit ornatum.
</div>
<div type="verse" n="51">
<hi rend="small-caps">cana legam tenera lanvgine mala</hi> mala dicit Cydonea,
quae lanuginis plena sunt: sed non praeter obliquitatem. nam ut
in Aeneide diximus, apud Cretenses infamiae genus iuvenibus
fuerat non amatos fuisse. et verecunde rem inhonestam supprimit,
quam Theocritus aperte commemorat.
</div>
<div type="verse" n="52">
<hi rend="small-caps">castaneasqve nvces</hi> bene speciem addidit dicens 'castaneas':
nam nuces generaliter dicuntur omnia tecta corio duriore,
ut avellanae, amygdalae, iuglandes, castaneae, sicut econtra poma
dicuntur omnia molliora. <hi rend="small-caps">mea qvas amaryllis amabat</hi> ne eas
viles existimes, quas Amaryllis est amare dignata; nam apud illam
in ingenti fuerunt honore.
</div>
<div type="verse" n="53">
<hi rend="small-caps">cerea prvna</hi> aut cerei coloris, aut mollia: Horatius "cerea
Telephi laudas brachia". <hi rend="small-caps">honos erit hvic qvoqve p.</hi> si a
te dilectum fuerit, sicut castaneae in honore fuerunt amatae Amaryllidi.
</div>
<div type="verse" n="54">
<hi rend="small-caps">o lavri</hi> licet Horatius dixerit "depone sub lauru mea",
melius tamen est iuxta secundam formam inflectere; nam melius
sonat. <hi rend="small-caps">proxima myrte</hi> vel vicina lauro, vel ad odorem proxima:
potest enim utrumque intellegi.
</div>
<div type="verse" n="55">
<hi rend="small-caps">sic positae qvoniam s. m. o.</hi> quoniam permixtione vestra
suavem odorem creatis.
</div>
<div type="verse" n="56">
<hi rend="small-caps">rvsticvs es corydon</hi> arguit se stultitiae, quod eum se
sperat placare muneribus, qui potest habere meliora: nam supra
ait "delicias domini".
</div>
<div type="verse" n="57">
<hi rend="small-caps">iollas</hi> vel ditior amator, vel eius dominus.
</div>
<div type="verse" n="58">
&lt;<hi rend="small-caps">hev</hi>&gt; <hi rend="small-caps">hev qvid volvi misero mihi</hi> quomodo eum dicit discedere,
quem supra cum eo diximus non fuisse? nam ait "solus
montibus et silvis". &lt;sed&gt; ratione non caret. Epicurei enim dicunt,
quod etiam Cicero tractat, geminam esse voluptatem, unam
quae percipitur, et alteram imaginariam, scilicet eam quae nascitur
ex cogitatione. unde ita debemus accipere, hunc usum per cogitationem
illa imaginaria voluptate, qua et cernere et adloqui videbatur
absentem. sed postquam obiurgatione sua in naturalem prudentiam
est reversus, caruit utique illa imaginaria voluptate, ubi
nunc sibi se offuisse dicit per hanc ratiocinationem 'rusticus es,
Corydon: nec munera curat Alexis, nec, si muneribus certes, concedat
Iollas.' <hi rend="small-caps">floribvs avstrvm</hi> quo facilius arescunt.
</div>
<div type="verse" n="59">
<hi rend="small-caps">fontibvs apros</hi> qui fontes puros caenosos efficiunt.
</div>
<div type="verse" n="60">
<hi rend="small-caps">qvem fvgis a d.</hi> iterum per phantasiam quasi ad praesentem
loquitur. et quasi ille dixisset 'silvas', hic infert 'habitarunt
di quoque silvas Dardaniusque Paris', etiam is habitavit silvas,
qui de dearum pulchritudine iudicavit.
</div>
<div type="verse" n="61">
<hi rend="small-caps">pallas qvas c. a. i. colat</hi> ideo dea arcium Minerva dicitur,
quod de capite Iovis nata est: sed quia dea est artium et
ingenii, ideo ista finguntur: nihil enim excellentius est ingenio,
quippe quo reguntur universa.
</div>
<div type="verse" n="63">
<hi rend="small-caps">torva leaena lvpvm s.</hi> Theocriti sunt isti versus.
et bene se revocat ad rusticas comparationes, paene enim
fuerat lapsus dicendo 'Pallas quas condidit arces'. 'leaena' autem
dictum est sicut dracaena. et quod ait 'torva leaena lupum sequitur'
verum est: nam necesse est ut veniente lupo adventus agnoscatur
leonis.
</div>
<div type="verse" n="65">
<hi rend="small-caps">te corydon o alexi</hi> 'don o a' antibacchius est; sed 'o'
brevis fit, quia vocalis vocalem sequitur: sic Homerus πλάγχθη
ἐπεὶ Τροίης.
<hi rend="small-caps">trahit sva qvemqve volvptas</hi> notatur a criticis, quod
hanc sententiam dederit rustico supra bucolici carminis legem aut
possibilitatem.
</div>
<div type="verse" n="66">
<hi rend="small-caps">aratra ivgo refervnt s. i.</hi> Horatius "videre fessos
vomerem inversum boves collo trahentes languido". et hoc
vult dicere: omnia excepto amore finiuntur.
</div>
<div type="verse" n="67">
<hi rend="small-caps">et sol crescentes d. d. v.</hi> variavit, nam ait supra
"maioresque cadunt altis de montibus umbrae". 'duplicat'
autem auget: Sallustius "et Marius victus duplicaverat
bellum".
</div>
<div type="verse" n="68">
<hi rend="small-caps">me tamen vrit amor</hi> cum iam calor sit solis exhaustus.
</div>
<div type="verse" n="69">
<hi rend="small-caps">qvae te dementia cepit</hi> id est cur amoribus vacas, cum
multa sint, quae debeas in agro perficere?
</div>
<div type="verse" n="70">
<hi rend="small-caps">semipvtata tibi f. v. i. vlmo est</hi> plus est, quam si inputata
diceret; tolerabilius enim est non incipere aliquid, quam
incepta deserere: hinc est illud in primo "mene incepto desistere
victam?" item in georgicis "atque opere in
medio defixa reliquit aratra". sane geminam arguit neglegentiam,
et quod semiputata vitis est, et quod frondosa ulmus; nam
utrumque obest: unde est in georgicis "bis vitibus ingruit
umbra". et aut simpliciter intellegimus hunc locum, ut
suam arguat neglegentiam: aut certe illud est: non mirum, me
esse dementem, qui habeo vites semiputatas. nam in sacris dicitur,
quod corripiatur furore qui sacrificaverit de vino, quod est de
vitibus inputatis.
</div>
<div type="verse" n="71">
<hi rend="small-caps">qvin tv</hi> quin immo. hortantis est. <hi rend="small-caps">qvorvm indiget
vsvs</hi> id est quae rusticus usus requirit. sane et 'eget illa re' dicimus,
ut "eget ille senatu", et 'eget illius rei': unde est 'indiget'
nam et hoc utroque iungitur casui.
</div>
<div type="verse" n="72">
<hi rend="small-caps">detexere</hi> multum texere, finire, perficere; nam modo 'de'
non minuentis est, sed augentis.
</div>
<div type="verse" n="73">
<hi rend="small-caps">invenies alivm si te hic f. a.</hi> alium Alexin, id est
alium puerum formosum, qui te minime spernat. et volunt quidam,
hoc loco allegoriam esse antiquam in Augustum, ut intellegamus,
invenies alium imperatorem, si te Augustus contemnit pro
agris rogantem. sed melius simpliciter accipimus hunc locum: nam
nihil habet, quod possit ad Caesarem trahi. illud vero paulo post
paene aperte dicetur in Augustum Caesarem "quoniam
Fors omnia versat".
</div>
</div>
<div type="poem" n="3">
<div type="verse" n="t">
<label>ECLOGA TERTIA.</label>
</div>
<div type="verse" n="1">
<hi rend="small-caps">dic mihi damoeta</hi> transiit in eclogam plenam iurgii et
conviciorum pastoralium: qui enim bucolica scribit, curare debet
ante omnia, ne similes sibi sint eclogae. quod etiam Vergilius
fecit: nam prima habet unius otium et alterius, qui de suo agro
pellitur, conquestionem; secunda amantem exprimit rusticum; haec
vero lites habet et altercationem. unde etiam dramatico charactere
scripta est; nam nusquam poeta loquitur, sed introductae tantum
personae. novimus autem tres characteres hos esse dicendi: unum,
in quo tantum poeta loquitur, ut est in tribus libris georgicorum;
alium dramaticum, in quo nusquam poeta loquitur, ut est in comoediis
et tragoediis; tertium, mixtum, ut est in Aeneide: nam et
poeta illic et introductae personae loquuntur. hos autem omnes
characteres in bucolico esse convenit carmine, sicut liber etiam
iste demonstrat. nam habet in quo tantum poeta loquitur, ut
"Sicelides musae, paulo maiora canamus"; habet mixtum,
ut "extremum hunc, Arethusa, mihi concede laborem"
— nam etiam Gallum illic inducit loquentem — ; habet dramaticum,
ut in prima ecloga, item in hac, quam miro ordine, ex rebus communibus
veniente, composuit: habet enim in ipso quasi primo occursu
lites et iurgia; inde quaeritur iudex, quo praesente habent
conflictum et disceptationem; sequitur inde sententia, quae universa
concludit. <hi rend="small-caps">cvivm pecvs</hi> ab amaritudine coepit; nam dicendo
'cuium pecus' ostendit eum esse mercennarium. 'cuium' autem antique
ait, vitans homoeoteleuton, ne diceret 'cuius pecus', quod
modo trium est generum. antiqui dicebant sicut 'meus mea meum',
sic 'cuius cuia cuium': Terentius "quid? virgo cuia est?"
</div>
<div type="verse" n="2">
<hi rend="small-caps">non, vervm aegonis</hi> amare etiam hic, rivalis eius pecora
esse, dicit, ut et divitias illius ostendat, et dicat duras esse huius
&lt;partes&gt;, si quidem rivalis eius, traditis ovibus, solus amicae communis
amoribus vacet. <hi rend="small-caps">mihi tradidit</hi> meae fidei commisit et
credidit.
</div>
<div type="verse" n="3">
<hi rend="small-caps">neaeram</hi> amicam communem suam et Menalcae.
</div>
<div type="verse" n="4">
<hi rend="small-caps">dvm fovet</hi> dum amplectitur. <hi rend="small-caps">praeferat illa veretvr</hi>
ac si diceret, ideo timet ab illa discedere, quia scit me praeferri,
si ipse discesserit.
</div>
<div type="verse" n="5">
<hi rend="small-caps">bis mvlget in hora</hi> quod bis per totum diem debet in
ovibus fecundis fieri: nam pro laude in georgicis posuit,
bis ad diem mulgeri oves, dicens "quod surgente die mulsere
horisque diurnis, nocte premunt; quod iam tenebris et
sole cadente, sub lucem exportant calathis". quid autem sit
'bis mulget in hora' ipse dicit, 'et sucus pecori et lac subducitur
agnis'.
</div>
<div type="verse" n="7">
<hi rend="small-caps">parcivs</hi> melius hic distinguitur: licet possit dici etiam
'parcius ista'. sensus autem est: noli valde haec obicere, tamen
scias viris fortibus obiciendas rapinas: ipse enim ait in <hi rend="small-caps">viiii.</hi>
"convectare iuvat praedas et vivere rapto".
</div>
<div type="verse" n="8">
<hi rend="small-caps">novimvs et qvi te</hi> subaudis 'corruperint', quod suppressit
verecunde, licet Theocritus aperte ipsam turpitudinem ponat et exprimat.
<hi rend="small-caps">transversa tventibvs hircis</hi> hircos, id est capros,
libidinosa constat esse animalia: unde Horatius "libidinosus immolabitur
caper et agna Tempestatibus". quod etiam Plinius
Secundus dicit "hirci si casu aliquo coeuntes vident, adeo indignantur,
ut in eos paene impetum faciant". hinc est 'transversa
tuentibus hircis', id est vestram turpitudinem indignantibus.
alii hoc inprobant et legunt 'hirquis' — hirqui autem sunt oculorum
anguli secundum Suetonium Tranquillum in vitiis corporalibus — ,
ut sit sensus: novimus, qui te corruperint, hirquis transversa tuentibus,
ut sit hypallage pro 'oculis in hirquos retortis', quam rem
solet libido perficere: unde Iuvenalis "oculosque in
fine trementes", Persius "patranti fractus ocello".
</div>
<div type="verse" n="9">
<hi rend="small-caps">sed faciles nymphae risere</hi> ideo, inquit, indulserunt
nymphae, quia mites sunt et exorabiles: sic in georgicis
"et faciles venerare napaeas". <hi rend="small-caps">sacello</hi> id est in loco sacro;
nam diminutive dictum est.
</div>
<div type="verse" n="10">
<hi rend="small-caps">tvm credo</hi> et rustice et naturaliter respondet: non enim
ante purgat obiecta, sed alia obicit. ita enim irati facere consuerunt,
cum aut non potuerint aut noluerint obiecta dissolvere.
</div>
<div type="verse" n="11">
<hi rend="small-caps">mala falce</hi> qua tu male uteris. et dictum est ex affectu
utentis, sicut "inutile ferrum cingitur". in hoc autem maximum
nefas est quod ait 'vites novellas', quia vetulae et cum utilitate
inciduntur. fuerat autem capitale supplicium arbores alienas incidere.
et 'arbustum' quidam locum, in quo arbores sunt, volunt
accipere, sicut salictum.
</div>
<div type="verse" n="12">
<hi rend="small-caps">arcvm et calamos</hi> nam habent arma pastores, ut in
georgicis docuit "armaque Amyclaeumque canem
Cressasque pharetras".
</div>
<div type="verse" n="13">
<hi rend="small-caps">perverse menalca</hi> aut converse ad turpitudinem: aut
intellegamus fuisse quendam Menalcam nobilem, ut istum perversum
Menalcam dixerit illius comparatione: sic Sallustius "saevus
iste Romulus".
</div>
<div type="verse" n="15">
<hi rend="small-caps">aliqva</hi> aliquatenus, aliqua ratione.
</div>
<div type="verse" n="16">
<hi rend="small-caps">qvid domini faciant a. c. t. fvres</hi> plerumque personae
suis nominibus exprimuntur, plerumque etiam per officia designantur,
ut si dicas 'philosophus', nomen ipsum ponis, si autem velis
dicere 'sapientiae operam dans', personam exprimes per officium,
sicut hoc loco fecit: nam pro servo furem posuit; furta enim specialiter
servorum sunt: sic Plautus de servo "homo es trium litterarum",
id est fur.
</div>
<div type="verse" n="17">
<hi rend="small-caps">non ego te vidi</hi> manifesti eum furti arguit dicendo 'vidi'.
</div>
<div type="verse" n="18">
<hi rend="small-caps">excipere</hi> dolo capere, ut "excipit incautum". <hi rend="small-caps">latrante</hi>  <hi rend="small-caps">
lycisca</hi> lycisci sunt, ut etiam Plinius dicit, canes nati ex
lupis et canibus, cum inter se forte misceantur.
</div>
<div type="verse" n="20">
<hi rend="small-caps">post carecta l.</hi> loca caricis plena. carix autem herba
est acuta et durissima, sparto similis: alibi "et carice pastus
acuta". sane hoc loco superfluam volunt esse allegoriam, dicentes
rem nusquam lectam de Vergilio. aiunt enim hoc: Varus, tragoediarum
scriptor, habuit uxorem litteratissimam, cum qua Vergilius
adulterium solebat admittere, cui etiam dedit scriptam tragoediam,
quam illa marito dedit tamquam a se scriptam. hanc recitavit Varus
pro sua: quam rem dicit Vergilius per allegoriam; nam tragoediae
praemium caper fuerat: Horatius "carmine qui tragico
vilem certavit ob hircum". sed melius simpliciter accipimus:
refutandae enim sunt allegoriae in bucolico carmine, nisi cum, ut
supra diximus, ex aliqua agrorum perditorum necessitate descendunt.
</div>
<div type="verse" n="23">
<hi rend="small-caps">mevs caper</hi> mihi debitus merito victoriae.
</div>
<div type="verse" n="24">
<hi rend="small-caps">reddere posse n.</hi> scilicet ne suo iudicio videretur esse
superatus.
</div>
<div type="verse" n="25">
<hi rend="small-caps">cantando tv illvm</hi> imperitus peritum. <hi rend="small-caps">cera ivncta
fvit</hi> supra "Pan primus calamos cera coniungere
plures instituit".
</div>
<div type="verse" n="26">
<hi rend="small-caps">in triviis</hi> consuetudo enim fuerat ut per trivia et quadrivia
ulularent et flebile quiddam in honore Dianae canerent rustici
ad reddendam Cereris imitationem, quae raptam Proserpinam
in triviis clamore requirebat. novimus autem eandem esse Proserpinam,
quam Dianam: sic in Aeneide "nocturnisque
Hecate triviis ululata per urbes".
</div>
<div type="verse" n="27">
<hi rend="small-caps">miservm carmen</hi> triste, flebile, quale canunt stipulae, et
quod congruit ad imitationem matris orbatae.
</div>
<div type="verse" n="28">
<hi rend="small-caps">vis ergo inter nos</hi> aut nostri comparatione: aut, quod
melius est, nullo iudice praesente; postea enim ex inproviso Palaemon
adveniet. <hi rend="small-caps">vicissim experiamvr</hi> id est amoebaeo carmine.
amoebaeum autem est, quotiens qui canunt, et aequali numero versuum
utuntur, et ita se habet ipsa responsio, ut aut maius aut
contrarium aliquid dicant, sicut sequentia indicabunt.
</div>
<div type="verse" n="29">
<hi rend="small-caps">ego hanc vitvlam</hi> subdistingue, ut ita intellegamus: ne
eam vilem existimes.
</div>
<div type="verse" n="30">
<hi rend="small-caps">bis venit ad mvlctram binos alit vbere fetvs</hi> ut
eam laudare et ex fetu et ex aetate videatur. male enim quidam
quaestionem movent, dicentes, vitulam parvam esse nec congruere
ut eam iam enixam esse dicamus, sed debere nos iuvencam subaudire,
ut sit: ego hanc iuvencam pono, vitulam ne forte recuses.
nam et vitula a viridiore aetate dicta est, sicut virgo, et paulo
post ipse dicturus est "si ad vitulam spectas, nihil est
quod pocula laudes", item "et vitula tu dignus et hic":
unde iuvencam subaudire non possumus, sed secundum superiorem
sensum intellegamus. vitula enim est nomen aetatis, non quod
tantum ante partum iuvencae possideant. <hi rend="small-caps">mvlctram</hi> et feminino
genere dicimus 'haec mulctra' et neutro 'hoc mulctrare', unde est
in georgicis "implebunt mulctraria vaccae". alii faciunt
discretionem, ut sit 'mulctra' tempus quo mulgentur animalia,
'mulctrare' vas in quod mulgentur.
</div>
<div type="verse" n="31">
<hi rend="small-caps">depono</hi> in sponsione colloco, sequestro.
</div>
<div type="verse" n="32">
<hi rend="small-caps">de grege non avsim q. d. t.</hi> supra enim eum aliena
pascere dixit animalia, ut "dic mihi Damoeta, cuium pecus?"
</div>
<div type="verse" n="33">
<hi rend="small-caps">inivsta noverca</hi> epitheton generale novercarum.
</div>
<div type="verse" n="34">
<hi rend="small-caps">bisqve die n. a. pecvs</hi> et cum vadit ad pascua et cum
inde revertitur. <hi rend="small-caps">alter et haedos</hi> male quidam privignum accipiunt:
'alter' enim de duobus dicimus, non de tribus. unde 'alter'
de noverca intellegamus, nec nos moveat, quod 'alter' dixit de femina:
nam et in subauditione ponuntur ea quae non possumus dicere,
et scimus, quia quotiens haec duo genera iunguntur, femininum
non praeponderat.
</div>
<div type="verse" n="36">
<hi rend="small-caps">insanire libet qvoniam tibi</hi> vel sub sponsione contendere,
vel, quod melius est, carmina componere: nam insani dicuntur
poetae.
</div>
<div type="verse" n="37">
<hi rend="small-caps">divini opvs alcimedontis</hi> laus ab artifice: Cicero "Polycliti
esse dicebant". <hi rend="small-caps">pocvla</hi> autem <hi rend="small-caps">fagina</hi> quasi rem maximam.
</div>
<div type="verse" n="38">
<hi rend="small-caps">qvibvs torno facilis</hi> Donatus sic legit: legitur tamen
et 'torno facili' ad excludenda duo epitheta, quod est in latinitate
vitiosum, si sit 'lenta facilis vitis'.
</div>
<div type="verse" n="39">
<hi rend="small-caps">corymbos</hi> uvas hederarum.
</div>
<div type="verse" n="40">
<hi rend="small-caps">conon</hi> dux fuit, cuius nomen dicit, quia in omnium ore
versatur: nam philosophi tacet, quod non facile potest ad rusticum
pervenire. et bene ea dicit philosophi, quae ad rusticum pertinent,
ut 'tempora quae messor, quae curvus arator haberet'.
</div>
<div type="verse" n="41">
<hi rend="small-caps">radio</hi> id est virga philosophorum, qua geometrae lineas
indicant. inventa autem est haec ars tempore, quo Nilus plus
aequo crescens confudit terminos possessionum: ad quos innovandos
adhibiti sunt philosophi, qui lineis diviserunt agros. &lt;inde&gt; geometria
dicitur, cum non tantum terrae, sed et maris et caeli et
aeris spatia metiri consueverit. significat autem aut Aratum aut
Ptolomaeum aut Eudoxum.
</div>
<div type="verse" n="43">
<hi rend="small-caps">necdvm illis labra admovi</hi> hypallage est — pocula enim
labris adhibemus — , ut "dare classibus austros". et tantam in eis
dicit venerationem, ut necdum illis usus fuerit.
</div>
<div type="verse" n="44">
<hi rend="small-caps">idem alcimedon</hi> irrisio est, facta iteratione verborum.
et mire omnia in vituperationem trahit, quae ille laudavit. <hi rend="small-caps">et
nobis fecit</hi> ac si diceret: putas te solum habere pocula? cui enim
Alcimedon non fecit? tu pro reverentia ea non tangis, ego ideo,
quia vilia esse existimo.
</div>
<div type="verse" n="45">
<hi rend="small-caps">molli acantho</hi> quia ille dixerat 'lenta vitis'.
</div>
<div type="verse" n="46">
<hi rend="small-caps">silvasqve seqventes</hi> non secutas, sed quasi adhuc sequentes.
</div>
<div type="verse" n="49">
<hi rend="small-caps">nvmqvam hodie effvgies</hi> ac si diceret: excusationes, ne
contendas, requiris, non quia vilia aestimas pocula. <hi rend="small-caps">veniam</hi> descendam.
</div>
<div type="verse" n="50">
<hi rend="small-caps">avdiat haec tantvm</hi> subaudis 'aliquis'. 'tantum' autem
ideo, quia suspicatur eum victum non posse cedere, qui ita etiam
ante certamen est contumax. <hi rend="small-caps">vel qvi</hi> quasi requirentis est, cum
subito Palaemon adveniat. alii distingunt 'vel qui venit'. bene
autem dubitat, ne eum ipse inmisisse videatur et sit credibile, quod
ad eius iudicet gratiam. hoc etiam Damoetas sentiens dicit 'nec
quemquam fugio', id est consentio etiam ad editicium iudicem: editicius
autem est iudex quem una pars eligit.
</div>
<div type="verse" n="53">
<hi rend="small-caps">vicine palaemon</hi> benivolum reddit ex vicinitatis commemoratione:
Terentius "vel virtus me tua vel vicinitas, quod
ego in propinqua parte amicitiae puto".
</div>
<div type="verse" n="56">
<hi rend="small-caps">nvnc omnis ager nvnc omnis partvrit arbos</hi> ipse alibi
"parturit almus ager". sane bene subdidit 'nunc frondent silvae'
referens ad arbores steriles: nam 'parturiunt' de pomiferis dicimus.
vult autem tempus exprimere, quo et deliciae sunt in agris et rustici
minus laborant, ut sit duplex ad cantilenam invitatio.
</div>
<div type="verse" n="59">
<hi rend="small-caps">menalca alternis dicetis</hi> quia quasi iratus fuerat, quod
Damoetae prior locus dabatur, ait 'alternis dicetis': in amoebaeo
enim carmine difficilior pars respondentis est, qui non pro suo arbitrio
aliquid dicit, sed aut maiorem aut contrariam format re
sponsionem, ut diximus supra. <hi rend="small-caps">camenae</hi> musae, quibus a
cantu nomen est inditum.
</div>
<div type="verse" n="60">
<hi rend="small-caps">ab iove principivm mvsae</hi> vel musae meae ab Iove est
principium: vel o musae, sumamus ab Iove principium. est autem
Arati, qui ait Ἐκ Διὸς ἀρχώμεσθα τὸν οὐδέποτ' ἄνδρες ἐῶμεν ἄρρητον.
<hi rend="small-caps">iovis omnia plena</hi> Lucanus "Iuppiter est
quodcumque vides, quodcumque moveris", ipse alibi "spiritus
intus alit, totamque infusa per artus mens agitat molem":
ipse enim est spiritus, sine quo nihil movetur aut regitur.
</div>
<div type="verse" n="61">
<hi rend="small-caps">colit terras</hi> amat: ceterum superior colitur, non colit
inferiorem: sic alibi "unam posthabita coluisse Samo", id est
amasse. nec mirum si rusticus sumpsit ab Iove principium, quem
amare terras constat et habere carminum curam.
</div>
<div type="verse" n="62">
<hi rend="small-caps">et me phoebvs amat</hi> aut simile est quod dicit, quia unicuique
deus, quem colit, summus videtur, ut "summe deum,
sancti custos Soractis Apollo", ut Apollinem exaequaverit Iovi:
aut certe ordo sit talis 'me et Phoebus amat', ut et plus dicat,
nec Iovi videatur Apollinem comparare.
</div>
<div type="verse" n="63">
<hi rend="small-caps">sva mvnera</hi> ipsi grata, id est laurus et hyacinthus. nam
scimus et Daphnen, Ladonis fluminis Arcadiae filiam, dilectam ab
Apolline et Terrae miseratione in laurum conversam, et Hyacinthum
amatum tam a Borea quam ab Apolline: qui cum magis Apollinis
amore laetaretur, dum exercetur disco, ab irato Borea eodem disco
est interemptus et mutatus in florem nominis sui.
</div>
<div type="verse" n="65">
<hi rend="small-caps">ante videri</hi> antequam lateat: Horatius "nunc et latentis
proditor intimo gratus puellae risus ab angulo".
</div>
<div type="verse" n="66">
<hi rend="small-caps">offert vltro</hi> iste plus dicit lege amoebaei carminis.
</div>
<div type="verse" n="67">
<hi rend="small-caps">delia nostris</hi> Deliam alii amicam priorem volunt, alii
Dianam, quae est a Delo et est canibus nota, per quos venamur,
quasi dea venationis. nam si ad amicam referas, hoc dicit: sic ad
me frequenter Amyntas venit, ut canibus meis notior sit, quam
amica Delia.
</div>
<div type="verse" n="68">
<hi rend="small-caps">parta</hi> praeparata. <hi rend="small-caps">meae veneri</hi> meae amicae.
</div>
<div type="verse" n="69">
<hi rend="small-caps">aeriae</hi> aerii coloris. <hi rend="small-caps">congessere</hi> nidificavere.
</div>
<div type="verse" n="71">
<hi rend="small-caps">avrea mala decem misi</hi> plus dicit: nam cum ille dixisset
se esse missurum, iste se iam misisse confirmat. 'aurea' autem
aurei coloris. et volunt quidam hoc loco allegoriam esse ad Augustum
de decem eclogis: quod superfluum est: quae enim necessitas
hoc loco allegoriae?
</div>
<div type="verse" n="73">
<hi rend="small-caps">divvm referatis ad a.</hi> ita, inquit, mecum dulce locuta
est Galatea, ut deorum auditu eius digna sint verba.
</div>
<div type="verse" n="74">
<hi rend="small-caps">animo non spernis</hi> id est libentissime habes. et est litotes
figura, sicut "munera nec sperno". et multi hunc locum
allegoricos accipiunt, ut videatur Augusto dicere: quid prodest quia
me diligis, si ad capiendos hostes pergens in otio me relinquis?
dicitur enim Vergilius sequi voluisse Augustum contra Antonium
ad Actiaca bella properantem. <hi rend="small-caps">amynta</hi> vocativus graecus est.
et sciendum, graeca nomina in 'as' exeuntia, sive crescant sive
non crescant in genetivo, vocativum in 'a' mittere, ut 'Aeneas
Aeneae o Aenea, Pallas Pallantis o Palla', ut "non haec, o Palla,
dederas promissa parenti".
</div>
<div type="verse" n="75">
<hi rend="small-caps">retia servo</hi> quae res in venatione minus possidet voluptatis.
</div>
<div type="verse" n="76">
<hi rend="small-caps">phyllida mitte mihi</hi> amicam communem causa natalis
diei, in cuius tantum sacrificio licebat voluptatibus operam dare;
nam in aliis sacrificiis erat castitatis observatio: quod etiam sequentia
indicant, ubi dicit 'cum faciam vitula frugibus', id est cum
pro frugibus sacrificare coepero, tu tantum venito. sane 'natalis'
apud maiores plenum fuit, licet posteritas 'natalis dies' coeperit:
nam cum Horatius dixerit "natalis grate numeras", Iuvenalis ait
"natali, Corvine, die mihi dulcior haec lux".
</div>
<div type="verse" n="77">
<hi rend="small-caps">cvm faciam vitvla pro frvgibvs ipse venito</hi> cum sacrificavero.
et figurate 'faciam vitula' ait, ut 'faciam ture', 'faciam
agna': Horatius "seu poscat agna sive malit haedo". dicitur
autem hoc sacrificium ambarvale, quod arva ambiat victima: hinc
ipse in georgicis "terque novas circum felix eat hostia
fruges": sicut amburbale vel amburbium dicitur sacrificium, quod
urbem circuit et ambit victima.
</div>
<div type="verse" n="79">
<hi rend="small-caps">vale vale inqvit iolla</hi> hic pastor aut habuit duo nomina,
nam supra eum Menalcam dixit: aut certe Iollam eum quasi
pastorem optimum appellavit a quodam pastore nobilissimo, sicut
virum fortem plerumque Achillem, adulterum Parim vocamus. sane
'longum vale' ita ait, ut "torvum clamat": pro adverbio nomen
posuit. 'vale vale inquit' 'le' corripit sequens vocalis, ut
"te Corydon o Alexi".
</div>
<div type="verse" n="80">
<hi rend="small-caps">triste</hi> tristis res.
</div>
<div type="verse" n="82">
<hi rend="small-caps">dvlce</hi> dulcis res. <hi rend="small-caps">satis</hi> segetibus. <hi rend="small-caps">depvlsis</hi> a lacte
prohibitis, ut "depulsos a lacte domi quae clauderet
agnos".
</div>
<div type="verse" n="84">
<hi rend="small-caps">pollio amat nostram qvamvis sit r. m.</hi> blanditur iam
Pollioni patrono, quem et tragoediarum et historiarum scriptorem
Horatius fuisse testatur: nam in secundo carminum dicit de historiis
"periculosae plenum opus aleae tractas et incedis
per ignes suppositos cineri doloso", item paulo post "paulum
severae musa tragoediae desit theatris". quem carmen
suum, licet rusticum, tamen amare confirmat.
</div>
<div type="verse" n="85">
<hi rend="small-caps">pierides vitvlam l. p. v.</hi> vel pascite eius armenta, quia
legit hoc carmen: vel vitulam ei nutrite pro praemio. sane alii
legunt 'Polio', ut prima producatur, alii 'Pollio'.
</div>
<div type="verse" n="86">
<hi rend="small-caps">nova carmina</hi> magna, miranda. <hi rend="small-caps">pascite tavrvm</hi> hic
auget: nam ille 'vitulam' dixerat.
</div>
<div type="verse" n="88">
<hi rend="small-caps">qvo te qvoqve gavdet</hi> subaudis venisse. pervenerat
autem ad consulatum post triumphum Dalmaticum; nam vicerat
Salonas, civitatem Dalmatiae: Horatius "cui laurus aeternos honores
Dalmatico peperit triumpho".
</div>
<div type="verse" n="89">
<hi rend="small-caps">amomvm</hi> flos est Assyrius, &lt;ut Lucanus "vicinae&gt;
messis amomum".
</div>
<div type="verse" n="90">
<hi rend="small-caps">qvi bavivm non odit</hi> pro poena ei contingat, ut diligat
Maevium peiorem poetam: nam Maevius et Bavius pessimi fuerunt
poetae, inimici tam Horatio quam Vergilio: unde Horatius "mala
soluta navis exit alite ferens olentem Maevium".
</div>
<div type="verse" n="91">
<hi rend="small-caps">mvlgeat hircos</hi> faciat ea, quae contra naturam sunt.
</div>
<div type="verse" n="92">
<hi rend="small-caps">fraga</hi> mora, quae in herbis nascuntur: ideo dixit 'humi
nascentia'.
</div>
<div type="verse" n="93">
<hi rend="small-caps">latet angvis in herba</hi> allegoria est: nam videtur hoc
ad Mantuanos dicere, qui inter milites versabantur armatos, quos,
sicut angues, mortem inferre posse, non dubium est.
</div>
<div type="verse" n="94">
<hi rend="small-caps">non bene ripae creditvr i. a. e. n. v. s.</hi> allegoria, ad
illud quod supra diximus, pertinens, quia post acceptos agros ab
Arrio centurione paene est interemptus, nisi se praecipitasset in
fluvium. <hi rend="small-caps">parcite</hi> autem prohibete, servate. <hi rend="small-caps">procedere</hi> id
est servate, ne procedant, ut "gnatis parce tuis".
</div>
<div type="verse" n="96">
<hi rend="small-caps">tityre pascentes a. f. r. c.</hi> id est, o Mantua, noli modo
velle aliquid agere de repetendis agris: nam ubi oportunum fuerit,
'ego omnes lavabo', id est purgabo omnes apud Caesarem, cum de
Actiaco proelio reversus fuerit. et bene 'in fonte': ipse enim per
amicos Caesaris agrum meruerat tamquam per rivulos quosdam;
nunc autem Mantuanis beneficium dicit se ab ipso imperatore meriturum.
<hi rend="small-caps">reice capellas</hi> 'reice ca' proceleumaticus est pro dactylo;
et sic est positus, ut "genua labant", item "arietat in
portas".
</div>
<div type="verse" n="98">
<hi rend="small-caps">cogite oves</hi> in ovilia colligite, ut "Tityre coge
pecus". <hi rend="small-caps">praeceperit</hi> praeoccupaverit: nam naturale est, ut lac
augeatur frigore, calore minuatur.
</div>
<div type="verse" n="102">
<hi rend="small-caps">vix ossibvs haerent</hi> vix ossa eorum cohaerent.
</div>
<div type="verse" n="103">
<hi rend="small-caps">teneros ocvlvs m. f. a.</hi> dicit causam maciei. et per
transitum, pulchrum se pecus habere, significat, quod meruit fascinari.
</div>
<div type="verse" n="104">
<hi rend="small-caps">eris mihi magnvs apollo</hi> relicto certamine sibi proponunt
aenigmata. bene autem ait 'eris mihi Apollo', quia in rebus
incertis sola opus est divinatione.
</div>
<div type="verse" n="105">
<hi rend="small-caps">tris pateat caeli spativm non amplivs vlnas</hi> ulna
proprie est spatium, in quantum utraque tenditur manus — dicta
ulna ἀπὸ τῶν ὠλενῶν, id est a brachiis, unde et λευκώλενος dicitur — ,
licet Suetonius ulnam cubitum velit esse tantummodo. sane
haec quaestio varia est: nam alii dicunt significare eum sepulchrum
Caelii, luxuriosi cuiusdam, qui venditis omnibus rebus et consumptis
tantummodo sibi spatium reservavit, quod sepulchro sufficeret,
et voluisse eum errorem facere ex caeli et Caelii similitudine, ut
sit: dic mihi, ubinam sepultus est Caelius, cuius tribus ulnis continetur
sepulchrum? alii vero volunt puteum significari, qui est in
Syene, parte Aegypti, quem ad hoc nimiae altitudinis philosophi
effoderunt, ut probarent locum illum esse solum, quem recto intuitu
sol inradiaret: nam <hi rend="small-caps">viii</hi> Kalendas Iulii die, quando in centro suo est sol,
lumine suo tam ima illius putei, quam summam terram inradiat.
sed neutrum horum convenit rustico: unde simpliciter intellegendus
est cuiuslibet loci puteus, in quem cum quis descenderit, tantum
caeli conspicit spatium, quantum putei latitudo permiserit.
</div>
<div type="verse" n="106">
<hi rend="small-caps">dic qvibvs in terris i. n. r. n. f.</hi> quia solvere non
potuit, ipse aliam obicit quaestionem. et captiose 'quibus in terris'
dixit: hyacinthus enim ubique nascitur flos, qui natus primo est
de Hyacinthi sanguine, postea de Aiacis, sicut etiam Ovidius docet.
est autem rubrum quasi lilium, designans primam Hyacinthi litteram.
'regum' autem 'nomina' non quoniam ipsi reges fuerunt,
sed quia regum filii, ut "magnum reginae sed enim miseratus
amorem", cum de Ariadne diceret, Pasiphaae reginae filia. sane
multi volunt 'nomina regum' pro 'nomen regis' positum, ut sit
quemadmodum illud in Terentio "non perpeti meretricum contumelias",
cum de una loqueretur: nam flos iste Hyacinthi tantum,
non et Aiacis nomen retinet. tamen sciendum aenigmata haec,
sicut fere omnia, carere aperta solutione.
</div>
<div type="verse" n="107">
<hi rend="small-caps">phyllida solvs habeto</hi> amicam communem: quod plus
est, quam esse Apollinem. nam esse Apollinem inpossibile est,
quod ille promiserat; hic vero possibilia pollicetur.
</div>
<div type="verse" n="108">
<hi rend="small-caps">non</hi> hic distinguendum, ut sit sensus: officii iudicis est
ferre sententiam, non eorum, qui inter se contendunt. unde male
quidam totum iungunt 'non nostrum inter vos tantas componere
lites': nam non negat se facturum esse quod faciet; iudicaturus
enim est, eos esse pares, dicens 'et vitula tu dignus et hic'.
<hi rend="small-caps">componere</hi> finire, ut "ante diem clauso componet Vesper
Olympo", id est finiet.
</div>
<div type="verse" n="109">
<hi rend="small-caps">et qvisqvis amores avt metvet dvlces avt experietvr amaros</hi>
et tu et hic digni estis vitula et quicumque similis
vestri est: nam supra unus dixerat 'triste lupus stabulis, maturis
frugibus imbres, arboribus venti, nobis Amaryllidis irae', item
alter 'dulce satis umor, depulsis arbutus haedis, lenta salix
feto pecori, mihi solus Amyntas'. ad cuius amatoris similitudinem
pertinet 'aut metuet dulces': namque hic Menalcas et amabat et
metuebat, ne umquam posset amor ille dissolvi. contra Damoetas
amaritudinem amoris expertus fuerat ex amicae Amaryllidis iracundia.
'metuet dulces' timebit pro dulcibus, ne eos amittat.
</div>
<div type="verse" n="111">
<hi rend="small-caps">sat prata bibervnt</hi> aut intellegimus hunc exisse, ut
iuberet pueris suis ut arva inrigarent, quod illis cantantibus factum
est, et re vera dicit 'rivos claudite': aut certe allegoricos hoc dicit:
iam cantare desinite, satiati enim audiendo sumus.
</div>
</div>
<div type="poem" n="4">
<div type="verse" n="t">
<label>ECLOGA QVARTA.</label>
</div>
<div type="verse" n="1">
<hi rend="small-caps">sicelides mvsae p. m. c.</hi> Asinius Pollio, ductor Germanici
exercitus, cum post captam Salonam, Dalmatiae civitatem, primo
meruisset lauream, post etiam consulatum adeptus fuisset, eodem
anno suscepit filium, quem a capta civitate Saloninum vocavit, cui
nunc Vergilius genethliacon dicit. quem constat natum risisse statim:
quod parentibus omen est infelicitatis: nam ipsum puerum inter
ipsa primordia perisse manifestum est. 'Sicelides' autem graecum
est — nam latine Sicilienses facit — , id est Theocritiae: nam Theocritus
Syracusanus fuit, quem in hoc opere Vergilius imitatur, ut
diximus supra. <hi rend="small-caps">pavlo maiora canamvs</hi> bene 'paulo': nam licet
haec ecloga discedat a bucolico carmine, tamen inserit ei aliqua
apta operi: .
</div>
<div type="verse" n="2">
<hi rend="small-caps">myricae</hi> virgulta sunt humillima .
</div>
<div type="verse" n="3">

</div>
<div type="verse" n="4">
<hi rend="small-caps">vltima cymaei v. i. c. a.</hi> Sibyllini, quae Cumana fuit et
saecula per metalla divisit, dixit etiam quis quo saeculo imperaret,
et Solem ultimum, id est decimum voluit: novimus autem eundem
esse Apollinem, unde dicit 'tuus iam regnat Apollo'. dixit
etiam, finitis omnibus saeculis rursus eadem innovari: quam rem
etiam philosophi hac disputatione colligunt, dicentes, completo
magno anno omnia sidera in ortus suos redire et ferri rursus eodem
motu. quod si est idem siderum motus, necesse est ut omnia
quae fuerunt habeant iterationem: universa enim ex astrorum motu
pendere manifestum est. hoc secutus Vergilius dicit reverti aurea
saecula et iterari omnia quae fuerunt.
</div>
<div type="verse" n="5">
<hi rend="small-caps">ab integro</hi>  denuo, . <hi rend="small-caps">saeclorvm</hi> synaeresis pro
'saeculorum'. 
</div>
<div type="verse" n="6">
<hi rend="small-caps">redit et virgo</hi> Iustitia, quae Erigone fuit, . et permiscet
laudes tam pueri, quam Pollionis, quam Augusti: nam felicitas temporum
ad imperatoris pertinet laudem. 
</div>
<div type="verse" n="7">
<hi rend="small-caps">iam nova progenies caelo d. a.</hi> ut videantur homines
non ex mortalibus nati, sed ex numinibus, et quasi e caelo lapsi.
et hinc conicit fore aurea saecula, quod Augustus imperat, 
quod talis natus est puer,  quod consul est Pollio, .
</div>
<div type="verse" n="8">
<hi rend="small-caps">qvo</hi> deest 'nascente'; nam hoc dicit: fave ei Lucina, cuius
ortus saecula inmutabit, aureis scilicet ferrea.
</div>
<div type="verse" n="10">
<hi rend="small-caps">casta fave lvcina</hi> modo  Dianam accipimus: sic
Horatius "sive te Lucinam probas vocari, .
Terentius Iunonem Lucinam dicit, ut "Iuno Lucina, fer
opem, s. m. o.": tamen ambae unum sunt.  <hi rend="small-caps">tvvs iam
regnat apollo</hi> ultimum saeculum ostendit, quod Sibylla Solis
esse memoravit. et tangit Augustum, cui simulacrum factum est
cum Apollinis cunctis insignibus.
</div>
<div type="verse" n="11">
<hi rend="small-caps">inibit</hi> inchoabit, exordium accipiet, aureum scilicet saeculum.

</div>
<div type="verse" n="12">
<hi rend="small-caps">incipient m. p. m.</hi> illud tangit, quod Iulius et Augustus
menses in honorem Caesaris et Augusti acceperunt nomina: nam
antea quintilis et sextilis dicti sunt. et hoc etiam trahit ad argumentum
aurei saeculi. 
</div>
<div type="verse" n="13">
<hi rend="small-caps">te dvce</hi> vel Auguste, vel Pollio, vel Salonine. &lt;'duce'&gt;,
id est auctore. <hi rend="small-caps">sceleris vestigia n.</hi> bene nullum vult esse
praesentium temporum vitium, sed reliquias dicit esse superioris
aetatis. sic in georgicis cum laudaret Augustum et carpsisset tempora,
dicens "vicinae ruptis inter se legibus urbes
arma ferunt, saevit toto Mars inprobus orbe", intulit "fertur
equis auriga neque audit currus habenas", ut ostenderet tantas
esse reliquias praeteritorum malorum, ut ne ab optimo quidem
rectore sedari posse viderentur. vestigia autem scelerum dicit bella
civilia, quae gessit Augustus contra Antonium apud Mutinam, contra
L. Antonium autem, fratrem Antonii, apud Perusiam; contra Sextum
Pompeium, filium Pompei, in freto Siciliensi; contra Brutum
et Cassium in Thessalia; contra Antonium et Cleopatram in Epiro
apud Actium promuntorium .
</div>
<div type="verse" n="14">
<hi rend="small-caps">irrita</hi> ad nihilum deducta vestigia; et non dicit 'iam irrita
solvent terras formidine', sed 'fient irrita et solvent terras timore'.
<hi rend="small-caps">perpetva</hi> autem est longa.
</div>
<div type="verse" n="15">
<hi rend="small-caps">ille devm v. a.</hi> sicut supra, artificiose laudem confundit,
ut possit esse communis: nam ad quemvis potest referri 'ille', vel
ad Augustum, vel ad Saloninum.
</div>
<div type="verse" n="16">

</div>
<div type="verse" n="17">
<hi rend="small-caps">pacatvmqve reget patriis v. o.</hi> vel Augustus Caesaris,
vel Saloninus Pollionis virtute pacatum orbem tenebit. et mira
laus utriusque est, et eius qui pacavit, et qui pacatum tuetur. 
</div>
<div type="verse" n="18">
<hi rend="small-caps">at tibi prima pver n. m. c.</hi> rhetorice digesta laudatio:
non enim inprovide in principio universa consumpsit, sed paulatim
fecit laudem cum aetate procedere. <hi rend="small-caps">mvnvscvla</hi> bene in rebus
minoris aetatis usus est diminutione. 
</div>
<div type="verse" n="19">
<hi rend="small-caps">errantes hederas p. c. b. t.</hi> passim vagantes: unde antiqui
lyrici dixerunt flexipedes hederas, quod hac atque illac vagantur.
mire autem puerum laudat ex ipsis muneribus: nam hederae
indicant futurum poetam, ut "pastores hedera crescentem
ornate poetam". baccar vero herba est quae fascinum pellit,
ut "baccare frontem cingite, ne vati noceat mala
lingua futuro": per quod pulchrum indicat puerum.
</div>
<div type="verse" n="20">
<hi rend="small-caps">ridenti acantho</hi> laeto, . et est herba,
quae in Aegypto nascitur. 
</div>
<div type="verse" n="21">
<hi rend="small-caps">ipsae lacte d. referent</hi> quid enim est aptius infantibus
lacte? et  laus in hoc est quod ait 'ipsae referent', .
</div>
<div type="verse" n="22">
<hi rend="small-caps">nec magnos m. a. leones</hi> bona usus est moderatione, dicens:
erunt quidem magni leones, sed minime armentis nocebunt.
</div>
<div type="verse" n="23">
 <hi rend="small-caps">cvnabvla</hi> lectuli, in quibus
infantes iacere consuerunt: vel loca, in quibus nascuntur, quasi
cynabula: nam κύειν est graece niti.
</div>
<div type="verse" n="24">
<hi rend="small-caps">et fallax herba veneni</hi> non cicutam dicit, quae omnibus
nota est, sed illam Sardoam, quae apiastri similis homines decipit:
vel aconita ut "nec miseros fallunt aconita legentes".

</div>
<div type="verse" n="25">
<hi rend="small-caps">assyrivm vllgo n. a.</hi> amomum herba est suavissimi
odoris, quae tantum in Assyria nascitur. <hi rend="small-caps">vvlgo</hi> passim, .
</div>
<div type="verse" n="26">
<hi rend="small-caps">herovm lavdes et facta p.</hi> epexegesis si sit, melior
sensus est: quae erunt heroum laudes, tui parentis virtutes. 
</div>
<div type="verse" n="27">

<hi rend="small-caps">qvae sit p. c. v.</hi> accessu  aetatis quanta sit virtus agnoscitur
et cuius gloriae.
</div>
<div type="verse" n="28">

</div>
<div type="verse" n="29">

</div>
<div type="verse" n="30">

</div>
<div type="verse" n="31">
<hi rend="small-caps">svbervnt</hi> erunt, sed latenter. et bene 'priscae fraudis'
ad suorum temporum excusationem, sicut diximus supra. 
</div>
<div type="verse" n="32">
<hi rend="small-caps">qvae temptare thetin r. q. c. m. o.</hi> a sequentibus ostendit
praecedentia, quae vitavit quasi laudi incongrua: nam per navigationem
ostendit fore avaritiam, quae homines navigare compellit;
per muros bella significat; per agriculturam famis ostendit
timorem.
</div>
<div type="verse" n="34">
<hi rend="small-caps">alter erit tvm tiphys</hi>  specialia pro generalibus ponit:
nam per Tiphyn quemcumque gubernatorem accipimus, per
Argo quamcumque navem, per Troiam quamcumque civitatem, per
Achillem quemcumque virum fortem. videtur tamen locus hic dictus
per apocatastasin, id est per omnium rerum revolubilitatem, ex siderum
ratione venientem, ut diximus supra. 
</div>
<div type="verse" n="35">

</div>
<div type="verse" n="37">

</div>
<div type="verse" n="38">
<hi rend="small-caps">cedet et ipse mari vector</hi> necessario, siquidem 'omnis
feret omnia tellus': navigatio enim ex mercimonii ratione descendit.

</div>
<div type="verse" n="42">
<hi rend="small-caps">discet mentiri lana colores</hi> cum enim tinguitur, mentitur
alienum colorem.
</div>
<div type="verse" n="43">

</div>
<div type="verse" n="44">
<hi rend="small-caps">mvrice</hi> coclea  unde tinguitur purpura.
<hi rend="small-caps">mvtabit</hi> tinguet, inficiet per naturam. <hi rend="small-caps">lvto</hi> colore rubicundo.
et est hypallage pro 'croco luteo'; nam crocum lutei coloris est:
unde et 'aluta pellis' .
</div>
<div type="verse" n="45">
<hi rend="small-caps">sandix</hi> herba, de qua sandicinus tinguitur color.
</div>
<div type="verse" n="46">

</div>
<div type="verse" n="47">
<hi rend="small-caps">concordes stabili f. n. p.</hi> nam et quod una dixerit,
duae sequuntur, et fixa sunt statuta fatorum: Horatius "quod semel
dictum est stabilisque rerum terminus servet".
</div>
<div type="verse" n="49">
<hi rend="small-caps">iovis incrementvm</hi> nutrimentum: et est vulgare, quod
bucolico congruit carmini. 
</div>
<div type="verse" n="50">
<hi rend="small-caps">nvtantem mvndvm</hi> nutat praesentibus malis, laetus est
bonis futuris: . <hi rend="small-caps">convexo</hi> curvo,
inclinato.
</div>
<div type="verse" n="51">

</div>
<div type="verse" n="53">
<hi rend="small-caps">o mihi tvm longae m. p. v. v.</hi> utinam possim frui vita
longissima et habere tantum spiritum, quantus possit sufficere ad
tuae virtutis commemorationem.
</div>
<div type="verse" n="55">
<hi rend="small-caps">non me carminibvs v. nec t. o.</hi> genere stili se Orpheo
vel Lino meliorem fore commemorat: nam non sibi arrogat, sed
hoc dicit: tanta est materia tuae laudis, ut etiam humile ingenium
in ea supra omnes possit excellere.
</div>
<div type="verse" n="57">
<hi rend="small-caps">lino</hi> Linus cum nomen hominis dicimus, 'Li' brevis est:
Statius "medio Linus intertextus acantho"; cum  linum
dicimus, filum significantes, 'li' longa est, cum producatur apud
Graecos. 
</div>
<div type="verse" n="58">
<hi rend="small-caps">pan etiam</hi> redit ad rustica numina: nam satis excesserat
dicendo Linum poetam, Orphea theologum. <hi rend="small-caps">arcadia ivdice</hi>
quae ei favet, ubi colitur.
</div>
<div type="verse" n="60">
<hi rend="small-caps">risv cognoscere matrem</hi> alludit ad id quod factum est.
et rem naturalem ait: sicut enim maiores  sermone cognoscunt,
ita infantes  risu se indicant agnoscere. ergo hoc dicit:
incipe parentibus arridere et eis spe ominis boni detrahere sollicitudinem,
ut et ipsi tibi arrideant: matri enim decem menses attulerunt
longa fastidia. alii 'abstulerint' legunt, ut sit: si riseris,
abstulerint decem menses matri tuae longa fastidia, .
</div>
<div type="verse" n="62">
<hi rend="small-caps">cvi non risere parentes n. d. h. m. d. n. d. c. e.</hi> sicut
Vulcano contigit, qui cum deformis esset et Iuno ei minime arrisisset,
ab Iove est praecipitatus in insulam Lemnum. illic nutritus
a Sintiis, cum Iovi fulmina fabricasset, non est admissus ad epulas
deorum. postea cum rogaret ut vel Minervae coniugium sortiretur,
spretus ab ea est: unde divinos honores non meruit, ad quos 
per convivium numinum, aut per coniunctionem venitur dearum.
hinc est, quod Iunoni agit in primo Aeolus gratias, quod per
eius beneficia divinos honores meruit, ut "tu das epulis accumbere
divum". 
</div>
</div>
<div type="poem" n="5">
<div type="verse" n="t">
<label>ECLOGA QVINTA.</label>
</div>
<div type="verse" n="1">
<hi rend="small-caps">cvr non mopse boni q. c. a.</hi> inducuntur duo amici pastores
canere ad delectationem: unde et laudant se et sibi invicem
cedunt. 'boni' autem docti. et figurate ait 'boni ambo, tu calamos
inflare leves, ego dicere versus'.
</div>
<div type="verse" n="2">

</div>
<div type="verse" n="3">
<hi rend="small-caps">hic corylis mixtas i. c. v.</hi> ordo est 'cur non Mopse hic
consedimus inter ulmos mixtas corylis', scilicet ut canamus. sane
'inter' praepositio quia postposita est, mutavit accentum, sicut
'circum'.
</div>
<div type="verse" n="4">

</div>
<div type="verse" n="5">
<hi rend="small-caps">sive svb incertas z. m. v.</hi> dicit quidem verecunde se illi
obtemperare debere, ostendit tamen quid sibi placeat: nam ex ipsa
laude antri et ex arborum vituperatione, quarum incertas umbras
dicit, ostendit suam sententiam esse meliorem. incertae autem
umbrae sunt et ex solis circuitu et ex mobilitate ventorum; quod
ipse etiam dicit 'zephyris motantibus '. 
</div>
<div type="verse" n="7">
<hi rend="small-caps">labrvsca</hi> vitis agrestis, quae quia in terrae marginibus
nascitur, labrusca dicta est a labris et extremitatibus terrae; .
</div>
<div type="verse" n="8">
<hi rend="small-caps">montibvs in n.</hi> ac si diceret, in hoc territorio. et <hi rend="small-caps">tibi
certat</hi> usurpatum est; nam hodie 'certo tecum' dicimus.
</div>
<div type="verse" n="9">
<hi rend="small-caps">qvid si idem certet ph. s. c.</hi> offensus comparatione inferioris
hoc dixit, licet non amare Menalcas dixerit 'solus tibi certat
Amyntas': quod tamen quia hic aspere accepit, ille paulo post
curat, dicens "lenta salix quantum pallenti cedit olivae".
</div>
<div type="verse" n="10">
<hi rend="small-caps">phyllidis ignes</hi> Phyllis,  regina Thracum
fuit. haec Demophoontem, Thesei filium, regem Atheniensium, redeuntem
de Troiano proelio, dilexit et in coniugium suum rogavit.
ille ait, ante se ordinaturum rem suam et sic ad eius nuptias reversurum.
profectus itaque cum tardaret, Phyllis et amoris impatientia
et doloris impulsu, quod se spretam esse credebat, laqueo
vitam finivit et conversa est in arborem amygdalum sine foliis.
postea reversus Demophoon, cognita re, eius amplexus est truncum,
qui velut sponsi sentiret adventum, folia emisit: unde etiam φύλλα
sunt dicta a Phyllide, quae antea πέταλα dicebantur. sic Ovidius
in metamorphoseon libris.
</div>
<div type="verse" n="11">
<hi rend="small-caps">alconis lavdes</hi> hic Cretensis sagittarius fuit, . cuius cum filium draco invasisset, tanta arte direxit
sagittam, ut ea currens in serpentis deficeret vulnere nec
transiret in filium.  <hi rend="small-caps">ivrgia codri</hi>
Codrus dux Atheniensium fuit, qui, orto bello inter Laconas
et Athenienses cum respondisset oraculum, illos posse vincere,
quorum dux perisset,  habitu
humili profectus est ad hostium vicina tentoria et illic iurgio
eos in suam caedem instigavit et a nullo cognitus fecit locum
oraculo: .
</div>
<div type="verse" n="13">
<hi rend="small-caps">cortice fagi</hi> ubi enim debuit magis rusticus scribere?
</div>
<div type="verse" n="14">
<hi rend="small-caps">modvlans alterna</hi> secundum rhythmum componens. 'alterna'
autem varia, propter musicam, cuius sonus varius invenitur
ex pedum dissimilitudine. significat autem cantaturum se epicedion
et epitaphion: nam epicedion est, quod dicitur cadavere nondum
sepulto, ut "extinctum nymphae crudeli funere Daphnin";
epitaphion autem post completam sepulturam dicitur, ut "Daphnis
ego in silvis hinc usque ad sidera notus".
</div>
<div type="verse" n="16">
<hi rend="small-caps">lenta salix q. p. c. o.</hi> rusticis utitur comparationibus.
salix autem vilissima est arbor olivae comparatione.
</div>
<div type="verse" n="17">
<hi rend="small-caps">salivnca</hi> herbae genus, quam Orcitunicam vulgo vocant.
</div>
<div type="verse" n="18">
<hi rend="small-caps">ivdicio nostro</hi> ac si diceret: quid alii sentiant, videris. 
</div>
<div type="verse" n="19">

</div>
<div type="verse" n="20">
<hi rend="small-caps">extinctvm nymphae c. f. d. f.</hi> multi dicunt, simpliciter
hoc loco defleri Daphnim quendam pastorem, . alii dicunt
significari per allegoriam C. Iulium Caesarem, qui in senatu a
Cassio et Bruto viginti tribus vulneribus interemptus est: unde et
'crudeli funere' volunt dictum.  alii volunt Quintilium Varum significari, cognatum
Vergilii, de quo etiam Horatius "ergo Quintilium perpetuus
sopor urget". tamen 'crudeli funere' ad quemvis potest referri.
</div>
<div type="verse" n="21">
<hi rend="small-caps">vos coryli testes et flvmina nymphis</hi> bene testimoniis
utitur in rebus incredibilibus: nam fletum facile dearum persona
non recipit. et bonis usus est gradibus: fleverunt nymphae, quibus
insita est naturaliter pietas; homines, ad quos mortis pervenit dolor;
pecudes, quae licet ratione careant, tamen non carent sensu;
ferae crudelitate gaudentes. quam rem rursus, quia incredibilis
est, testimonio conprobat, dicens, hoc et montes loquuntur et silvae.
quod autem ait 'coryli testes et flumina' usurpatum est; nam
'testes flumina' non dicimus: quae enim in 'is' exeunt, neutrum in
'e' mittunt, ut 'agilis agile', sed nec 'hoc teste' nec 'haec testia'
possumus dicere. unde per definitionem debemus dicere: testes mihi
sunt; quae res? coryli et flumina: sic Horatius "testis Metaurum
flumen", Propertius "testes sunt sidera nobis".
</div>
<div type="verse" n="22">
<hi rend="small-caps">complexa svi c. m. n.</hi> lugentum est ut corpori inhaereant.
</div>
<div type="verse" n="23">
<hi rend="small-caps">astra crvdelia</hi> quae acceleraverunt Daphnidis mortem.
</div>
<div type="verse" n="25">
<hi rend="small-caps">nvlla qvadrvpes</hi> 'hic' et 'haec quadrupes' dicimus,  alibi "saucius at quadrupes nota intra tecta refugit".
</div>
<div type="verse" n="28">
<hi rend="small-caps">montesqve feri s. l.</hi> hyperbolicos dixit. et notandum,
quia cum diceret eius apotheosin, econtra laetitiam rebus omnibus
dat, quas nunc in maerore fuisse memoravit.
</div>
<div type="verse" n="29">
<hi rend="small-caps">daphnis et armenias c. s. t. i.</hi> hoc aperte ad Caesarem
pertinet, quem constat primum sacra Liberi patris transtulisse Romam.
'curru' pro 'currui'.
</div>
<div type="verse" n="30">
<hi rend="small-caps">thiasos</hi> saltationes, choreas Liberi, id est Liberalia.
</div>
<div type="verse" n="32">
<hi rend="small-caps">vitis vt arboribvs</hi>  locus Theocriti est.
</div>
<div type="verse" n="34">
<hi rend="small-caps">tvis</hi> si Romanis, Caesar; si pastoribus, Daphnis. 
</div>
<div type="verse" n="35">
<hi rend="small-caps">pales</hi> dea pabulorum,  Apollinem
nomium dicit, id est pastoralem: nam Admeto regi pavit armenta.
et hoc dicit, nec pabula nascentur, nec pecora.
</div>
<div type="verse" n="36">
<hi rend="small-caps">grandia hordea</hi> usurpative metri causa dixit: nam 'triticum',
'hordeum', 'vinum', 'mel' numeri tantum singularis sunt,
unde plurali in prosa uti non possumus; 'vina' tamen possumus
dicere Ciceronis exemplo, qui ait in praetura "vina ceteraque,
quae in Asia facile comparantur".
</div>
<div type="verse" n="37">
<hi rend="small-caps">infelix lolivm</hi> inutile, infecundum. 'steriles' autem avenas
secundum situm dixit Italiae: nam in Thracia fructuosae sunt.
haec autem dicit contingere, ut ostendat terram quoque dolere
Daphnidis mortem.
</div>
<div type="verse" n="38">

</div>
<div type="verse" n="39">
 <hi rend="small-caps">palivrvs</hi> herba asperrima et
spinosa: .
</div>
<div type="verse" n="40">
<hi rend="small-caps">spargite</hi>  implete, ut "spargitur et
tellus lacrimis, . et dicit ornandum esse
locum sepulchri ex voluntate defuncti. <hi rend="small-caps">indvcite fontibvs vmbras</hi>
facite nemora circa fontes: et hoc ideo, quia, ut diximus, heroum
animae habitant vel in fontibus vel in nemoribus, ut "lucis
habitamus opacis riparumque toros et prata recentia rivis
incolimus".
</div>
<div type="verse" n="42">
<hi rend="small-caps">svperaddite carmen</hi> duos versus carmen vocavit: nec
mirum, cum etiam de uno carmen dixerit, ut "et rem carmine
signo: Aeneas haec de Danais victoribus arma".
</div>
<div type="verse" n="43">
<hi rend="small-caps">daphnis ego in silvis</hi> in silvis notus, et hinc usque ad
sidera.
</div>
<div type="verse" n="44">
<hi rend="small-caps">formosi pecoris c. f. i.</hi> si ad Caesarem referas, hoc dicit,
boni populi optimus imperator.
</div>
<div type="verse" n="45">
<hi rend="small-caps">tale tvvm carmen</hi> laudant se invicem, ut diximus supra.

</div>
<div type="verse" n="46">
<hi rend="small-caps">qvale sopor fessis</hi> qualis res, .
</div>
<div type="verse" n="48">
<hi rend="small-caps">nec calamis s. aeq. s. v. m.</hi> videtur allegoria quasi ad
Theocritum et Vergilium respicere: hinc est 'tu nunc eris alter ab
illo'. 
</div>
<div type="verse" n="50">
<hi rend="small-caps">qvocvmqve modo</hi> prout possumus. et dicit, se Daphnidis
dicturum apotheosin, ut 'Daphninque tuum tollemus ad astra'.
'tuum' quem tu diligis. '
</div>
<div type="verse" n="53">
<hi rend="small-caps">tali mvnere</hi> si amicum laudaveris.
</div>
<div type="verse" n="54">
<hi rend="small-caps">pver ipse</hi> modo Daphnin intellegimus: nam Caesar non
puer occisus est, sed maioris aetatis.
</div>
<div type="verse" n="55">
<hi rend="small-caps">iam pridem stimichon l. c. n.</hi> ac si diceret, scio esse
optima, quae dicturus es; frustra ea verbis extenuas: quia ille supra
verecunde dixerat 'quocumque modo tibi nostra vicissim'. 
</div>
<div type="verse" n="56">
<hi rend="small-caps">candidvs</hi> id est deus, unde contra nigros mortuos dicimus.
significat etiam benignos et bonos, sicut contra malos nigros
dicimus: Horatius "hic niger est, hunc tu Romane caveto". 
</div>
<div type="verse" n="57">
<hi rend="small-caps">svb pedibvsqve v. n. e. s. d.</hi> meritum eius ostendit, qui
summos circulos et caeli secreta conscendit. 
</div>
<div type="verse" n="58">
<hi rend="small-caps">ergo alacris silvas</hi> omnia tenet voluptas, quae superius
occupaverat maeror, ut "ipsa Pales agros atque ipse reliquit
Apollo". 
</div>
<div type="verse" n="59">
<hi rend="small-caps">tenet</hi> id est  moratur, amplectitur.
</div>
<div type="verse" n="60">
<hi rend="small-caps">nec retia cervis vlla d. m.</hi> adeo placet simplicitas
Daphnidi, ut etiam ille dolus, qui voluptati antea fuerat, conquiescat,
scilicet venationis. et est hyperbole.
</div>
<div type="verse" n="63">
<hi rend="small-caps">intonsi</hi> silvosi, incaedui.
</div>
<div type="verse" n="64">
<hi rend="small-caps">devs devs ille menalca</hi> hoc sonant: deus, deus est
Daphnis, .
</div>
<div type="verse" n="65">
<hi rend="small-caps">sis bonvs o felixqve tvis</hi> pastoribus, si Daphnin accipimus;
si Caesarem, bene ait 'tuis': suis enim percussoribus nocentissimus
fuerat: nam Augustus, eius filius, omnes est persecutus.
'felix' autem propitius, ut "sis felix nostrumque leves, quaecumque,
laborem", item econtra Iuno "quae potui infelix", id
est irata: deos enim  felices vel infelices ex rebus, quas praestant,
vocamus.
</div>
<div type="verse" n="66">
<hi rend="small-caps">en qvattvor aras ecce dvas tibi daphni dvas altaria phoebo</hi>
feci, inquit, aras quattuor: tibi, o Daphni, do duas,
et duas aras Apollini, quae sint altaria. novimus enim, aras et
diis esse superis et inferis consecratas, altaria vero esse supernorum
tantum deorum, quae ab altitudine constant esse nominata:
quae nunc dat Apollini, quasi deo; Daphnidi vero aras ponit: nam
licet eum dixerit deum, tamen mortalem fuisse manifestum est.
sane quaeritur, cur duo altaria Apollini se positurum dicat, cum
constet supernos deos impari gaudere numero, infernos vero pari,
ut "numero deus impare gaudet", quod etiam pontificales
indicant libri. sed constat secundum Porphyrii librum, quem
Solem appellavit, triplicem esse Apollinis potestatem, et eundem
esse Solem apud superos, Liberum patrem in terris, Apollinem
apud inferos. unde etiam tria insignia circa eius simulacrum videmus:
lyram, quae nobis caelestis harmoniae imaginem monstrat;
grypem, quae eum etiam terrenum numen ostendit; sagittas, quibus
infernus deus et noxius indicatur, unde etiam Apollo dictus est
ἀπὸ τοῦ ἀπολλύειν. hinc est quod et Homerus eundem tam pestilentiae
dicit quam salutis auctorem, et Horatius ait "condito mitis
placidusque telo supplices audi pueros, Apollo": unde
Vergilius, rationis huius peritus, per altaria supernum numen
ostendit, per parem numerum infernam indicat potestatem. 
</div>
<div type="verse" n="67">

<hi rend="small-caps">bina</hi> duo. <hi rend="small-caps">qvot annis</hi> singulis quibusque annis.
</div>
<div type="verse" n="68">
 <hi rend="small-caps">pingvis olivi</hi> quod Graeci λιπέλαιον dicunt. 
</div>
<div type="verse" n="69">
<hi rend="small-caps">hilarans</hi> participium est ab eo quod est 'hilaro'. sane
sciendum, nomen unde venit, id est 'hilarus' vel 'hilaris', a graeco
descendere; nam ἱλαρὸς facit.
</div>
<div type="verse" n="70">

</div>
<div type="verse" n="71">
<hi rend="small-caps">vina novvm fvndam calathis</hi> ordo est: vina fundam calathis,
id est calicibus, quae vina sint novum nectar, id est magna
dulcedo. <hi rend="small-caps">arivsia</hi> autem Chia, a promuntorio Chii insulae Ariusio.

</div>
<div type="verse" n="72">
<hi rend="small-caps">lyctivs aegon</hi> Cretensis, ut "Lyctius Idomeneus".
</div>
<div type="verse" n="73">
<hi rend="small-caps">saltantes satyros imitabitvr alphesiboevs</hi> pastor quidam.
sane ut in religionibus saltaretur, haec ratio est, quod nullam
maiores nostri partem corporis esse voluerunt, quae non sentiret
religionem: nam cantus ad animum, saltatio ad mobilitatem
pertinet corporis.
</div>
<div type="verse" n="75">
<hi rend="small-caps">et cvm lvstrabimvs agros</hi> sic supra "cum faciam
vitulam pro frugibus". 
</div>
<div type="verse" n="76">
<hi rend="small-caps">dvm ivga montis aper</hi> sicut in "freta dum fluvii current",
&lt;id est&gt; semper: et futurum et praeteritum significat.
</div>
<div type="verse" n="79">
<hi rend="small-caps">vt baccho cereriqve</hi> haec enim duo sunt numina, quae
et rustici maxime colunt et quorum munera communia sunt mortalibus
cunctis: sic in georgicis "vestro si munere tellus
Chaoniam pingui glandem mutavit arista".
</div>
<div type="verse" n="80">
<hi rend="small-caps">damnabis tv qvoqve votis</hi> id est cum deus praestare
aliqua hominibus coeperis, obnoxios tibi eos facies ad vota solvenda,
quae ante quam solvantur, obligatos et quasi damnatos homines
retinent.
</div>
<div type="verse" n="81">
<hi rend="small-caps">reddam pro carmine dona</hi> ille eum supra tantum laudaverat,
hic et laudat et de munere etiam cogitat.
</div>
<div type="verse" n="82">
 <hi rend="small-caps">sibilvs</hi> hic sibilus res ipsa:
nam "sibila ora" participialiter dictum est pro 'sibilantia'.
</div>
<div type="verse" n="85">
<hi rend="small-caps">hac te nos fragili donabimvs a. c.</hi> bene anticipat et
offert munus, quod ille se facturum esse promiserat. 
</div>
<div type="verse" n="88">
<hi rend="small-caps">svme pedvm</hi> virga incurva, unde retinentur pecudum pedes.
</div>
<div type="verse" n="89">
<hi rend="small-caps">non tvlit antigenes e. e. t. d. amari</hi> aut pastorem
quendam pulcherrimum dicit; aut choraulam significat, quem legimus
admodum a Vergilio fuisse dilectum. 
</div>
<div type="verse" n="90">
<hi rend="small-caps">formosvm paribvs nodis</hi> pari et aequali tumore nodorum.
et honeste locutus est, formosum nodis vel aere, ut si dicas 'pulcher
est equus sella, pulcher frenis'. 
</div>
</div>
<div type="poem" n="6">
<div type="verse" n="t">
<label>ECLOGA SEXTA.</label>
</div>
<div type="verse" n="1">
 <hi rend="small-caps">prima syracosio dignata
est l. v. nostra</hi> Romana, inquit, musa non erubuit se
silvis ante committere, id est imitari Theocritum Syracusanum et
bucolica scribere. 'Syracosio' autem graece ait: nam latine 'Syracusanus'
dicimus. 'nostra', id est Romana, ut "tu quoque litoribus
nostris". et 'dignata est' sic dixit, quasi ex loco superiore.

</div>
<div type="verse" n="2">
<hi rend="small-caps">silvas habitare</hi> sicut "atque humiles habitare
casas". <hi rend="small-caps">thalia</hi> musa scilicet. et graece ait: nam latine 'Thalea'
debuit dicere, sicut Κυθέρεια Cytherea; sed propter euphoniam
contempsit ius regulae et ideo in graecitate permansit.
</div>
<div type="verse" n="3">
<hi rend="small-caps">cvm canerem reges et proelia</hi> cum canere vellem. et
significat aut Aeneidem aut gesta regum Albanorum, quae coepta
omisit nominum asperitate deterritus. 
<hi rend="small-caps">cynthivs</hi> Apollo a Cyntho monte Deli, in quo natus est. <hi rend="small-caps">avrem
vellit</hi> id est movit: alibi "postesque a cardine vellit". 'aurem'
autem ideo, quia memoriae consecrate est, ut frons Genio, digiti
Minervae, genua Misericordiae.
</div>
<div type="verse" n="4">

</div>
<div type="verse" n="5">
<hi rend="small-caps">dedvctvm dicere carmen</hi> tenue: translatio a lana, quae
deducitur in tenuitatem. &lt;
</div>
<div type="verse" n="6">
<hi rend="small-caps">nvnc ego</hi> ordo est 'nunc ego agrestem tenui meditabor
harundine musam', id est carmen rusticum scribam. <hi rend="small-caps">namqve
svper tibi ervnt</hi> superabundabunt tibi, inquit, o Vare, qui ambiant
tua facta describere. hic autem Varus Germanos vicerat et
exinde maximam fuerat et gloriam et pecuniam consecutus: per
quem Vergilius meruerat plurima. 
</div>
<div type="verse" n="7">
<hi rend="small-caps">tristia condere bella</hi> epitheton bellorum perpetuum.

</div>
<div type="verse" n="9">
<hi rend="small-caps">non inivssa cano</hi> vel ab Apolline, vel ab Augusto,  <hi rend="small-caps">haec qvoqve</hi> videlicet vilia, sicut Theocriti.
et hoc dicit: si quis, licet rustica, legere fuerit ista dignatus,
tuas tamen in his laudes inveniet; nam per myricas et nemora bucolica
significat.
</div>
<div type="verse" n="11">
<hi rend="small-caps">nec phoebo g. v. est</hi> nec enim pagina ulla Apollini est
gratior, quam quae Vari nomen gestat in titulo: quod ideo dicit,
quia hanc eclogam constat in honorem Vari esse praescriptam.
dicitur autem ingenti favore a Vergilio esse recitata, adeo ut, cum
eam postea Cytheris  cantasset in theatro, quam in fine
Lycoridem vocat, stupefactus Cicero, cuius esset, requireret. et cum
eum tandem aliquando vidisset, dixisse dicitur et ad suam et ad
illius laudem "magnae spes altera Romae": quod iste postea ad
Ascanium transtulit, sicut commentatores loquuntur.
</div>
<div type="verse" n="13">
<hi rend="small-caps">pergite pierides</hi> hortatur musas ad referenda ea, quae
Silenus cantaverat pueris: nam vult exequi sectam Epicuream, quam
didicerant tam Vergilius quam Varus docente Sirone. et quasi sub
persona Sileni Sironem inducit loquentem, Chromin autem et Mnasylon
se et Varum vult accipi. quibus ideo coniungit puellam, ut
ostendat plenam sectam Epicuream, quae nihil sine voluptate vult
esse perfectum.  <hi rend="small-caps">chromis et mnasylvs</hi> isti pueri
satyri sunt.
</div>
<div type="verse" n="14">

</div>
<div type="verse" n="15">
<hi rend="small-caps">inflatvm venas</hi> figurate . 
<hi rend="small-caps">iaccho</hi> autem vino, a Libero patre, qui etiam Iacchus vocatur:
.
</div>
<div type="verse" n="16">
<hi rend="small-caps">serta procvl</hi> modo 'prope', : nam  intulit
'tantum capiti delapsa', ut ostenderet non longius provolutam
coronam, .
</div>
<div type="verse" n="17">
<hi rend="small-caps">attrita ansa</hi> frequenti scilicet potu. 
</div>
<div type="verse" n="18">

</div>
<div type="verse" n="19">
<hi rend="small-caps">ipsis ex</hi> ex ipsis, ut "transtra per et remos", id est per
transtra.
</div>
<div type="verse" n="20">
<hi rend="small-caps">timidis</hi> aut timentibus; nam timidus est qui semper timet,
timens vero qui ad tempus formidat ex causa: aut re vera 'timidis',
quia pueris per aetatem naturaliter timor est insitus. 
</div>
<div type="verse" n="22">

</div>
<div type="verse" n="23">

</div>
<div type="verse" n="24">

<hi rend="small-caps">satis est potvisse videri</hi> solvite me; sufficit enim, quia potui
a vobis,  videri: quod ideo dicit, quia hemithei
cum volunt tantum videntur, ut fauni, nymphae, Silenus. potest
et aliter intellegi: solvite me; sufficit enim, quod talis vobis visus
sum, ut etiam ligari possim.
</div>
<div type="verse" n="26">
<hi rend="small-caps">hvic alivd mercedis erit</hi> nymphae minatur stuprum latenter:
quod verecunde dixit Vergilius. 
</div>
<div type="verse" n="27">
<hi rend="small-caps">in nvmervm lvdere</hi> id est saltare ad modum rhythmi
et cantilenae: . 
</div>
<div type="verse" n="28">
 <hi rend="small-caps">motare cacvmina</hi>
quasi hoc genus saltationis vult esse in arboribus, cacuminum
motum.
</div>
<div type="verse" n="29">
<hi rend="small-caps">parnasia rvpes</hi> mons Thessaliae, Apollini consecratus.
</div>
<div type="verse" n="30">
<hi rend="small-caps">rhodope et ismarvs</hi> montes Thraciae, in quibus Orpheus
consueverat canere. et hoc dicit: non tantum isti montes gaudent
cantante Apolline vel Orpheo, quantum cantante Sileno laetatus
est mundus: namque etiam paulo post dicturus est "et invito
processit Vesper Olympo".
</div>
<div type="verse" n="31">
<hi rend="small-caps">namqve canebat vti magnvm per inane coacta semina</hi>
variae sunt philosophorum opiniones de rerum origine: nam alii
dicunt omnia ex igne procreari, ut Anaxagoras; alii ex umore, ut
Thales Milesius, unde est "Oceanumque patrem"; alii ex quattuor
elementis, ut Empedocles, secundum quem ait Lucretius
"ex imbri, terra atque anima nascuntur et igni". Epicurei
vero, quos nunc sequitur, nihil horum comprobant, sed dicunt duo
esse rerum principia, corpus et inane: omne enim quod est, aut
continet aut continetur. et corpus volunt esse atomos, id est quasdam
minutissimas partes, quae τομὴν, id est sectionem, non recipiunt,
unde et atomi dictae sunt: quas Lucretius minutiores dixit
esse illis corpusculis, quae in infusis per fenestram radiis solis videmus;
dicit enim illas nec visum posse recipere. inane vero dicunt
spatium, in quo sunt atomi. de his itaque duobus principiis
volunt quattuor ista procreari, ignem, aerem, aquam, terram, et ex
his cetera, ut illa duo elementa,  sint, haec vero
quattuor syntheta, id est composita ex illis duobus, praestent originem
aliis omnibus rebus. hac autem ratione comprobatur, ex
atomis et inani omnia esse, quod nihil est in rerum natura, quod
non et corpus habeat, et quia recipit sectionem, indicet etiam inanitatem.
 'uti magnum per inane coacta semina' canebat,
inquit, mundi principium, id est quemadmodum coactae et collectae
atomi per magnum inane fuissent origo ignis, aeris, terrarum et
maris; nam 'semina' atomos dicit. dicimus autem 'haec atomus'
et 'hae atomi'.
</div>
<div type="verse" n="32">
<hi rend="small-caps">animaeqve</hi> id est aeris, unde etiam venti sunt.
</div>
<div type="verse" n="33">
<hi rend="small-caps">et liqvidi simvl ignis</hi> puri, id est aetheris, . 
</div>
<div type="verse" n="34">
<hi rend="small-caps">omnia et ipse tener m. c. o.</hi> ante orbis et sic omnia
quae in orbe sunt: nam mutato ordine ait primo omnia et sic orbis.
 <hi rend="small-caps">concreverit</hi> collectus et informatus
sit.
</div>
<div type="verse" n="35">
<hi rend="small-caps">tvm dvrare solvm et disclvdere nerea ponto</hi> canebat
etiam quemadmodum .
</div>
<div type="verse" n="36">

terra rerum sumpserit formam.
</div>
<div type="verse" n="37">
<hi rend="small-caps">iamqve n. t. s. l. s.</hi> canebat, quemadmodum post haec
stupeant terrae solis ortum. 
</div>
<div type="verse" n="38">
 quemadmodum cadant imbres
nubibus in altum levatis: naturale enim est, ut nubes cum coeperint
soli esse vicinae, eius calore solvantur in pluvias: unde et in
georgicis ait de signis serenitatis "at nebulae magis ima
petunt". bonum sane secutus est ordinem, ut post solis et pluviarum
commemorationem diceret, ortas silvas et animalia cuncta
procreata.
</div>
<div type="verse" n="40">

</div>
<div type="verse" n="41">
<hi rend="small-caps">hinc lapides pyrrhae i.</hi> quaestio est hoc loco: nam relictis
prudentibus rebus de mundi origine, subito ad fabulas transitum
fecit. sed dicimus, aut exprimere eum voluisse sectam Epicuream,
quae rebus seriis semper inserit voluptates; aut fabulis
plenis admirationis puerorum corda mulceri: nam fabulae causa delectationis
inventae sunt, ut ipse etiam in georgicis docet dicens
"cetera quae vacuas tenuissent carmina mentes".
 quod autem dicit 'regna Saturnia', fabularum ordinem
vertit: nam quo tempore Saturnus regnavit, in terris non fuit diluvium,
sed sub Ogyge, rege Thebanorum. secundum autem diluvium
fuit sub Deucalione et Pyrrha. sane sciendum, et per diluvium
et per ecpyrosin significari temporum mutationem. 
</div>
<div type="verse" n="42">
<hi rend="small-caps">cavcaseasqve refert v. f. p.</hi> et hic fabulae ordinem
vertit, quae talis est: Prometheus,  post
factos a se homines dicitur auxilio Minervae caelum ascendisse et
adhibita facula ad rotam Solis ignem furatus, quem hominibus indicavit.
ob quam causam irati dii duo mala inmiserunt terris, mulieres
et morbos, sicut et Sappho et Hesiodus memorant. quod
tangit etiam Horatius dicens "post ignem aetheria domo subductum
macies et nova febrium terris incubuit cohors".
ipsum etiam Prometheum per Mercurium in monte Caucaso religaverunt
ad saxum, et adhibita est aquila, quae eius cor exederet.
haec autem omnia non sine ratione finguntur: nam Prometheus vir
prudentissimus fuit, unde etiam Prometheus dictus est ἀπὸ τῆς
προμηθείας, id est a providentia. hic primus astrologiam Assyriis
indicavit, quam residens in monte altissimo Caucaso, nimia cura et
sollicitudine deprehenderat. hic autem mons positus est circa Assyrios,
vicinus paene sideribus, unde etiam maiora astra demonstrat
et diligenter eorum ortus occasusque significat. dicitur autem
aquila cor eius exedere, quod θυμοβόρος est sollicitudo, qua ille
adfectus siderum omnes deprehenderat motus. et hoc quia per
prudentiam fecit, duce Mercurio, qui prudentiae et rationis deus
est, ad saxum dicitur esse religatus. deprehendit praeterea rationem
fulminum  et hominibus indicavit, unde caelestem
ignem dicitur esse furatus. nam quadam arte ab eodem monstrata
supernus ignis eliciebatur, qui mortalibus profuit, donec eo bene
usi sunt: nam postea malo hominum usu in perniciem eorum versus
est, sicut in Livio lectum est de Tullo Hostilio, qui
eo igni exustus est cum omnibus suis; Numa vero Pompilius impune
eo usus est tantum in sacris deorum. hinc est, quod igne
rapto ab iratis numinibus morbi hominibus dicuntur inmissi. 
</div>
<div type="verse" n="43">
 <hi rend="small-caps">his adivngit hylam</hi> puerum,
comitem Herculis, quem perdidit in finibus Ioniis iuxta Mysiam
nec usquam potuit reperire. postea cum esset cognitum, quod
perisset in fonte, ei statuta sunt sacra, in quibus mos fuerat, ut
eius nomen clamaretur in montibus: ad quam imitationem nunc
dicit 'ut litus Hyla Hyla omne sonaret'.  postremum autem 'la' breve est ideo, quia
vocalis vocalem sequitur: nam omnis vocativus graecus a masculino
veniens, 'a' terminatus, longus est, ut Aenea, Hyla, Palla. 
</div>
<div type="verse" n="46">
 <hi rend="small-caps">pasiphaen</hi> nota fabula Cretensium reginam,
Minois uxorem, quae tauri amore flagravit .
</div>
<div type="verse" n="47">
<hi rend="small-caps">a virgo infelix</hi> ad hoc pertinet quod ait 'solatur', ut
quod amat taurum, fortunae magis videatur esse, quam morum.
virgo autem, ut diximus supra, a viridiore aetate; nam
iam mater fuerat Phaedrae, Ariadnes  Androgei. 
</div>
<div type="verse" n="48">
<hi rend="small-caps">proetides implervnt f. m. a.</hi> Proetides Proeti et Stheneboeae,
sive Antiopae secundum Homerum filiae fuerunt, . hae se cum Iunoni in pulchritudine praetulissent —  — , illa irata hunc
errorem earum inmisit mentibus, ut se putantes vaccas in saltus
abirent et plerumque mugirent et timerent aratra: .
</div>
<div type="verse" n="49">

</div>
<div type="verse" n="50">

</div>
<div type="verse" n="51">

</div>
<div type="verse" n="53">

</div>
<div type="verse" n="54">
<hi rend="small-caps">ilice svb nigra</hi> vel umbrosa, vel re vera 'nigra': nam
talis est. <hi rend="small-caps">pallentes rvminat herbas</hi> revomit et denuo consumit:
 ruminatio
autem dicta est a rumine, eminente gutturis parte, per quam
demissus cibus a certis revocatur animalibus. 'pallentis' autem vel
aridas, vel quae ventris calore propria viriditate caruerunt.
</div>
<div type="verse" n="55">
<hi rend="small-caps">aliqvam in magno seqvitvr grege</hi> 
ac si diceret, habes aliquid spei, siquidem novit amare, quem
diligis. notandum autem 'gregem' eum de bubus dixisse, cum 
armenta dicamus, licet grex sit quorumlibet animalium congregatio:
sic Cicero in Philippicis "fudit apothecas",
"cecidit greges armentorum". <hi rend="small-caps">clavdite nymphae</hi> melius hoc
a persona Pasiphaes dictum accipimus, ut dicat Silenus, hoc illam
aliquando dixisse.
</div>
<div type="verse" n="56">

</div>
<div type="verse" n="57">

</div>
<div type="verse" n="58">
<hi rend="small-caps">errabvnda bovis vestigia</hi> illud expressit, quod uno
verbo Homerus ait εἰλίποδας βοῦς, hoc est flexis pedibus incedentes.

</div>
<div type="verse" n="60">
<hi rend="small-caps">ad gortynia</hi>  nam apud Gnoson imperabat
Minos, eius maritus. unde illuc taurum non vult venire,
sed ad Gortynam,  ubi fuerant aliquando Solis armenta.
</div>
<div type="verse" n="61">
<hi rend="small-caps">tvm c. h. m. mala pvellam</hi> mala, quibus acceptis a Venere,
Hippomenes vicit Atalanten, puellam Sciriam, cursu potentem,
quae multos sponsos superatos occiderat: quod plenius in Aeneidos
tertio libro memoravimus, .
</div>
<div type="verse" n="62">
<hi rend="small-caps">tvm phaethontiadas</hi> Clymenes et Solis filias, quae dum
extinctum fratrem flerent, conversae sunt in arbores: ut hoc loco
dicit, in alnos, ut in decimo, in populos; ubi etiam plenius
hanc diximus fabulam. mira autem est canentis laus, ut quasi non
factam rem cantare, sed ipse eam cantando facere videatur. 
</div>
<div type="verse" n="63">
<hi rend="small-caps">amarae corticis</hi> alibi ait "raptus de subere cortex":
quod magis sequi debemus, ut masculino utamur. 
</div>
<div type="verse" n="64">
<hi rend="small-caps">permessi ad flvmina gallvm</hi> Helicon mons est Boeotiae,
quae et Aonia dicitur. de hoc plurima cadunt flumina, inter quae
etiam Permessus, iuxta quem dicit ambulantem Gallum ab una
musa ad ceteras esse deductum et illic esse factum poetam. 
</div>
<div type="verse" n="65">

</div>
<div type="verse" n="66">
 <hi rend="small-caps">adsvrrexerit</hi>
honorem praebuerit, ut "Tmolius adsurgit quibus et rex
ipse Phanaeus", id est cedit.
</div>
<div type="verse" n="67">
<hi rend="small-caps">vt linvs</hi> Apollinis filius, quem supra memoravit.
 <hi rend="small-caps">divino carmine</hi> id
est vaticinans, .
</div>
<div type="verse" n="68">

</div>
<div type="verse" n="69">

</div>
<div type="verse" n="70">
<hi rend="small-caps">ascraeo qvos ante seni</hi> Hesiodo, qui Ascraeus fuerat
, quem dicuntur musae , raptum de
monte Parnaso poetam fecisse munere calamorum. 
</div>
<div type="verse" n="72">
<hi rend="small-caps">grynei nemoris dicatvr origo</hi> Gryneum nemus est in
finibus Ioniis, Apollini  consecratum: 
in quo  aliquando Calchas et Mopsus dicuntur de
peritia divinandi inter se habuisse certamen: et cum de pomorum
arboris cuiusdam contenderent numero, stetit gloria Mopso: cuius
rei dolore Calchas interiit. hoc autem Euphorionis continent carmina,
quae Gallus transtulit in sermonem latinum: unde est illud
in fine, ubi Gallus loquitur "ibo et Chalcidico quae sunt
mihi condita versu carmina"; nam Chalcis civitas est Euboeae,
de qua fuerat Euphorion. 
</div>
<div type="verse" n="73">
<hi rend="small-caps">neqvis sit lvcvs qvo se plvs i. a.</hi> sensus hic est: si tu
Gryneum laudaveris nemus, in nullo se tantum Apollo iactabit.

</div>
<div type="verse" n="74">
<hi rend="small-caps">qvid loqvar avt scyllam nisi qvam fama secvta est</hi>
Scyllae duae fuerunt, una Phorci et Creteidos  filia, 
pulcherrima. quam cum amaret Glaucus, deus marinus, dum ipse
amaretur a Circe et eam contemneret, illa irata fontem, in quo se
Scylla solebat abluere, infecit venenis: in quem cum descendisset
puella, media sui parte in feras mutata est. hanc postea Glaucus
fecit deam marinam, quae classem Vlixis et socios evertisse narratur.
 altera vero Scylla fuit Nisi,
Megarensium regis, filia. contra quos dum, devictis iam Atheniensibus,
pugnaret Minos propter filii Androgei interitum, quem Athenienses
et Megarenses dolo necaverant, amatus a Scylla est, Nisi
filia, quae ut hosti posset placere, comam purpuream parenti abscisam
ei obtulit, quam Nisus ita habuerat consecratam, ut tamdiu
regno potiretur, quamdiu illam habuisset intactam. postea et Scylla,
a Minoe contempta,  dolore,  in avem  conversa
est, et Nisus extinctus deorum miseratione in avis mutatus
est formam: quae aves hodie, ut ipse in georgicis docet,
flagrant inter se magna discordia. modo ergo Vergilius aut poetarum
more miscuit fabulas et nomen posuit pro nomine, ut diceret
'Scyllam Nisi' pro 'Phorci' — sicut alibi "domitus Pollucis habenis
Cyllarus", cum Castor equorum domitor fuerit; item "et
manibus Procne pectus signata cruentis", cum Philomelae,
non Procnes, abscisa sit lingua — : aut certe sit hysteroproteron,
ut quasi utriusque fabulae videatur facere commemorationem, ut
intellegamus 'quid loquar Scyllam Nisi, aut quam fama secuta est,
candida succinctam latrantibus inguina monstris, Dulichias vexasse
rates': aut certe 'aut' bis accipiamus 'quid loquar aut Scyllam
Nisi, aut quam fama secuta est', ut est illud in primo "non
ignara mali miseris succurrere disco".
</div>
<div type="verse" n="76">
<hi rend="small-caps">dvlichias vexasse rates</hi> Ithacenses, a monte, . 'vexasse rates' autem per tapinosin dictum
est; nam non vexavit, sed evertit. quod Probus vult hac ratione
defendere, dicens 'vexasse' venire ab eo, quod est 'veho, vecto,
vexo', ut 'vexasse' sit portasse et sine dubio pro arbitrio suo evertisse.

</div>
<div type="verse" n="77">

</div>
<div type="verse" n="78">
<hi rend="small-caps">terei</hi> pro 'Tereï': nam per synaeresin dictum est, sicut
supra "furtumque Promethei" pro 'Prometheï'. Tereus autem
rex Thracum fuit, qui cum  Pandionis,
Athenarum regis, filiam, Procnen nomine, duxisset uxorem
et post aliquantum tempus ab ea rogaretur, ut sibi Philomelam
sororem  videndam accersiret, profectus Athenas dum adducit
puellam, eam vitiavit in itinere et ei linguam, ne facinus indicaret,
abscidit, . illa tamen rem in veste suo cruore descriptam misit
sorori: qua cognita Procne Itym filium interemit et patri epulandum
adposuit.  omnes in aves mutati sunt:
Tereus in upupam, Itys in fassam, Procne in hirundinem, Philomela
in lusciniam. 
</div>
<div type="verse" n="79">
<hi rend="small-caps">philomela dapes</hi> atqui hoc Procne fecit; sed aut abutitur
nomine aut illi inputat, propter quam factum est. 
</div>
<div type="verse" n="80">

</div>
<div type="verse" n="81">

</div>
<div type="verse" n="82">

</div>
<div type="verse" n="83">
<hi rend="small-caps">evrotas</hi> fluvius Laconum, qui  ab Apolline suas
edocet lauros, quibus eius plenae sunt ripae. 
</div>
<div type="verse" n="84">

</div>
<div type="verse" n="85">

</div>
<div type="verse" n="86">
<hi rend="small-caps">et invito processit vesper olympo</hi> et ex eo quod dies
invitus abscessit, et ex eo quod nimio audiendi desiderio Vesper
exortus est, cantilenae voluptas ostenditur. 
</div>
</div>
<div type="poem" n="7">
<div type="verse" n="t">
<label>ECLOGA SEPTIMA.</label>
</div>
<div type="verse" n="1">
<hi rend="small-caps">forte svb argvta c. i. d.</hi> ecloga haec paene tota Theocriti
est: nam et ipsam transtulit et multa ad eam de aliis congessit.
'arguta' autem modo canora, stridula: alibi 'argutum' breve
significat, ut "argutumque caput". <hi rend="small-caps">daphnis</hi> divinum hunc inducit,
quippe filium Mercurii, ut diximus supra: nam hinc
est quod paulo post dicturus est 'caper tibi salvus et haedi',
quasi divinus.
</div>
<div type="verse" n="2">
<hi rend="small-caps">compvlerantqve g.</hi> compellere proprie est in unum locum
vel diversa vel diversorum animalia cogere: .
</div>
<div type="verse" n="4">
 <hi rend="small-caps">arcades
ambo</hi> non re vera Arcades — nam apud Mantuam res agitur — ,
sed sic periti, ut eos Arcades putares: nam et paulo post dicturus
est "soli cantare periti Arcades".
</div>
<div type="verse" n="5">
<hi rend="small-caps">et cantare pares et r. p.</hi> hoc est qui possent et continuum
carmen dicere — nam hoc est cantare, ut "extinctum
nymphae crudeli funere Daphnim", vel "candidus
insuetum miratur lumen Olympi" — et amoebaeum referre,
ut "et me Phoebus amat, Phoebo sua semper
apud me munera sunt lauri". 
</div>
<div type="verse" n="6">
<hi rend="small-caps">hvc mihi d.</hi> scilicet circa eam partem, in qua Daphnis sedebat.
<hi rend="small-caps">teneras defendo a frigore myrtos</hi> varie hic locus
exponitur. nam alii simpliciter accipiunt: dum myrtos tego et
tueor, ne eas frigus exurat. alii, qui aestatis illud fuisse asserunt
tempus, dicunt: 'defendo a frigore' tego contra frigus futurum.
alii dicunt: 'dum defendo', id est dum mihi ad defensaculum praeparo
'myrtos a frigore', id est quae sunt sine frigoribus; solent
enim pastores vindicare sibi loca aliqua propter frigus futurum.
</div>
<div type="verse" n="7">
<hi rend="small-caps">vir gregis</hi> abusive; nam tantum hominum est: sic alibi
"quem legere virum", item Horatius "et olentis uxores mariti".
acyrologia est.
</div>
<div type="verse" n="9">
 <hi rend="small-caps">caper tibi
salvvs et haedi</hi> aut quia in capro est spes haedorum: aut intellegimus
istum etiam haedos perdidisse, sed nescire, quod tamen
ille quasi divinus indicat. potest tamen etiam scire, sed levius
damnum maioris contemplatione contemnere.
</div>
<div type="verse" n="10">
<hi rend="small-caps">et siqvid cessare potes</hi> si potes tibi vel breve otium
persuadere: nam loquitur ad hominem amantem laboris.
</div>
<div type="verse" n="11">
<hi rend="small-caps">hvc ipsi potvm venient per p. ivvenci</hi> 'ipsi' id est
sponte sua, et intellegimus istum praeter capellarum gregem iuvencos
habuisse peculiares: aut certe 'ipsi' referamus ad haedos et
caprum, ut 'per prata Iuvenci' fluminis intellegamus Venetiam,
quae est .
</div>
<div type="verse" n="12">

</div>
<div type="verse" n="13">
<hi rend="small-caps">eqve sacra</hi> et e sacra, ut "aque chao densos divum
numerabat amores", id est &lt;et&gt; a chao. 
</div>
<div type="verse" n="14">
<hi rend="small-caps">neqve ego alcippen nec phyllida h.</hi> has duas intellegamus
amicas esse cantantum; nam hoc dicit: nec Alcippen habebam,
ut ille, ne Phyllida, ut alter: .
</div>
<div type="verse" n="15">

</div>
<div type="verse" n="16">
<hi rend="small-caps">certamen erat corydon cvm thyrside</hi> figurate locutus
est, magnum certamen ille cum illo, ac si dicas, magna contentio
est cum Cicerone Vergilius. 
</div>
<div type="verse" n="17">
 <hi rend="small-caps">mea seria</hi> necessitatem capri inquirendi
vel haedorum. <hi rend="small-caps">lvdo</hi> cantilenae, ut "ipsum ludere
quae vellem calamo permisit agresti".
</div>
<div type="verse" n="18">
<hi rend="small-caps">alternis igitvr c. v.</hi> hoc est quod ait supra "et respondere
parati".
</div>
<div type="verse" n="19">
<hi rend="small-caps">alternos mvsae meminisse volebant</hi> si 'volebant', sensus
est, musae utriusque meminerant, ut "amant alterna
camenae". sed multi 'volebam' legunt, ut sit : optabam, o
musae, meminisse alternos, id est omnia quae dixerunt tenere; nam
et in fine dicturus est "haec memini".
</div>
<div type="verse" n="20">
<hi rend="small-caps">referebat</hi> amoebaei carminis lege, ut diximus supra.
</div>
<div type="verse" n="21">
 <hi rend="small-caps">nymphae noster a. libethrides</hi> Libethros
fons est, ubi coluntur musae, et sic ait 'Libethrides', ac si
diceret Hippucrenides a fonte Hippucrene. ut autem poetae invocent
nymphas, sicut hoc loco, item in fine "extremum
hunc Arethusa mihi concede laborem", haec ratio est, quod
secundum Varronem ipsae sunt nymphae quae et musae:  nec inmerito: nam aquae motus musicen efficit, ut
in hydraulia videmus. sane sciendum, quod idem Varro tres tantum
musas esse commemorat: unam, quae ex aquae nascitur motu;
alteram, quam aëris icti efficit sonus; tertiam, quae mera tantum
voce consistit. et multi volunt in hac ecloga esse allegoriam, ut
Daphnis sit Caesar, Corydon Vergilius, Thyrsis vero, qui vincitur,
Vergilii obtrectator, scilicet aut Bavius aut Anser aut Maevius,
 poetae.
</div>
<div type="verse" n="22">
 <hi rend="small-caps">proxima phoebi</hi> subaudis carmina.
</div>
<div type="verse" n="23">
<hi rend="small-caps">si non possvmvs omnes</hi> secundum illud dixit
"non omnia possumus omnes": nam debuit dicere 'aut si ego non
possum'.
</div>
<div type="verse" n="24">
 <hi rend="small-caps">sacra pinv</hi> matri deum consecrata: sic supra
"sacra quercu", scilicet Iovi dicata. 
</div>
<div type="verse" n="25">
<hi rend="small-caps">nascentem poetam</hi> verecunde locutus est, non iam poetam
dicens, sed nascentem. sane hoc loco carmen exprimitur
amoebaeum: nam cum Corydon petisset ut esset Codri similis, hic
se adeo Codrum superare dicit, ut in se eius invidiam possit movere.
hedera autem coronantur poetae, vel quasi Libero consecrati,
qui et ut Bacchae insaniunt: sic Horatius "ut male sanos adscripsit
&lt;Liber&gt; satyris faunisque poetas": vel quod semper
virent hederae, sicut carmina aeternitatem merentur.
</div>
<div type="verse" n="26">
<hi rend="small-caps">rvmpantvr vt ilia</hi> sicut etiam in Aeneide
diximus, 'hoc ile' et 'haec ilia' facit, unde etiam Iuvenalis ait
"vis frater ab ipsis ilibus?" nam Marullus mimographus
contempsit artem ad iocum movendum et parasito dixit tu
"ut Hector ab ilio numquam recedis". est autem hoc dictum per
amaritudinem rusticam.
</div>
<div type="verse" n="27">
<hi rend="small-caps">vltra placitvm</hi> id est nimie, irrisorie, ultra quam placeo
et mereor. 
</div>
<div type="verse" n="28">
<hi rend="small-caps">mala lingva</hi> fascinatoria, nocendi scilicet studio.
</div>
<div type="verse" n="29">

</div>
<div type="verse" n="30">
. <hi rend="small-caps">micon</hi> vel eius
filius, vel patronus. <hi rend="small-caps">vivacis cornva cervi</hi> ut enim Plinius dicit
in naturali historia, cum se cervi gravatos aetate cognoverint ,
serpentes requirunt et eos flatu ad se tractos cum comederint, revertuntur
rursus in actum priorem: .
</div>
<div type="verse" n="31">
<hi rend="small-caps">si proprivm hoc fverit</hi> quod supra petierat, scilicet ut
talia carmina faceret qualia Codrus effecerat.  <hi rend="small-caps">levi de marmore tota</hi>
solent enim plerumque caput tantum vel thoraca facere. 
</div>
<div type="verse" n="32">
<hi rend="small-caps">svras evincta cothvrno</hi> ideo singulari usus est numero,
quia hoc genus calciamenti utrique aptum est pedi: sic in primo
Aeneidis "purpureoque alte suras aptare cothurno".

</div>
<div type="verse" n="33">
<hi rend="small-caps">sinvm lactis</hi> sinus genus est vasis: quod cum significamus,
'si' producitur; cum vero gremium significamus, 'si' corripimus.
 sane notandum, haberi
considerationem divinarum personarum. nam ille supra cum
veneratione locutus est apud numen severum, contra hic iocatur,
quia alloquitur numen, quod iocis gaudere manifestum est. Priapus
autem deus Lampsacenus est Hellesponti, qui hortos tuetur.
<hi rend="small-caps">liba</hi> placentas.
</div>
<div type="verse" n="35">
<hi rend="small-caps">pro tempore</hi> pro necessitate, .
</div>
<div type="verse" n="36">
<hi rend="small-caps">si fetvra g. s.</hi> si tot agnos habuero quot oves: hoc est
enim gregem suppleri per feturam. et 'fetura' est proventus, ipse
fetus.
</div>
<div type="verse" n="37">
<hi rend="small-caps">nerine galatea</hi>  o
amica, quae talis es, qualis fuit Galatea . 'Nerine' autem patronymicon est
graecum: nam feminina patronymica aut in 'ias' exeunt, ut Pelias;
aut in 'eis', ut Atreis; aut in 'ne', ut Nerine, Adrestine.  <hi rend="small-caps">thymo mihi dvlcior hyblae</hi> vel odore thymi
Hyblaei, vel melle Hyblaeo, ut a materia rem ipsam dixerit: nam
apibus, non hominibus dulcis est thymus.
</div>
<div type="verse" n="38">
<hi rend="small-caps">hedera formosior alba</hi> quia sunt et nigrae hederae, ut
"aut hederae pandunt vestigia nigrae". nigra autem vel alba
hedera non ex filiis, sed ex ligno cognoscitur.
</div>
<div type="verse" n="39">

</div>
<div type="verse" n="40">
<hi rend="small-caps">tvi corydonis</hi> plenum adfectu est, ut "siquis Amatae
tangit honos animum".
</div>
<div type="verse" n="41">
<hi rend="small-caps">sardoniis herbis</hi> in Sardinia enim nascitur quaedam
herba, ut Sallustius dicit, apiastri similis. haec  ora hominum
rictus dolore contrahit et quasi ridentes interimit, 
</div>
<div type="verse" n="42">

</div>
<div type="verse" n="43">

</div>
<div type="verse" n="44">
<hi rend="small-caps">ite domvm pasti siqvis pvdor i. i.</hi> quia ad pascendum
avidissimi sunt. ideo autem increpat tauros tarde redeuntes ad
stabula, quia superius ille dixerat, tunc amicam suam venire debere,
cum tauri ad praesepia fuissent reversi.
</div>
<div type="verse" n="45">
<hi rend="small-caps">mvscosi fontes</hi> lanugine viridiore cooperti. 
</div>
<div type="verse" n="46">
<hi rend="small-caps">arbvtvs</hi>  genus arboris frondibus raris: .
</div>
<div type="verse" n="47">

<hi rend="small-caps">iam venit aestas torrida</hi> iam advenit, iam adpropinquat:
non enim dicit aestatem esse, cum adhuc turgere gemmarum
palmites dicat. et bene tarde frondere vites commemorat in Venetia,
quae est provincia frigidior.
</div>
<div type="verse" n="48">

</div>
<div type="verse" n="49">
<hi rend="small-caps">hic focvs et taedae pingves</hi> contraria iste dicit. 'pingues'
autem taedas ait desudantes picem.
</div>
<div type="verse" n="50">

</div>
<div type="verse" n="51">
&lt;
</div>
<div type="verse" n="52">
<hi rend="small-caps">nvmervm lvpvs</hi> qui solam considerat praedam.  <hi rend="small-caps">torrentia flvmina ripas</hi> quae
aucta riparum munimina spernunt. 
</div>
<div type="verse" n="53">
<hi rend="small-caps">stant et ivniperi</hi> modo plenae sunt; alias horrent, ut
"stant lumina flamma"; alias vere stant, ut "stant manibus
arae". 
<hi rend="small-caps">castaneae hirsvtae</hi> adhuc intra echinos suos locatae.
</div>
<div type="verse" n="54">

</div>
<div type="verse" n="55">
<hi rend="small-caps">rident</hi> laeta sunt, ut "mixtaque ridenti colocasia
fundet acantho", Horatius "ille terrarum mihi praeter
omnes angulus ridet".
</div>
<div type="verse" n="56">
 <hi rend="small-caps">flvmina sicca</hi> hyperbolicos: etiam
iuges aquas, perpetuo fluentes, siccari conspicias.
</div>
<div type="verse" n="57">
<hi rend="small-caps">aret ager</hi> ordo est 'aret ager et sitit herba moriens
vitio aeris', id est pestilentia corrupti aeris affligitur.
</div>
<div type="verse" n="58">
<hi rend="small-caps">invidit collibvs vmbras</hi> ut "tene, inquit, miserande
puer, cum laeta veniret, invidit Fortuna mihi?" nam 'invideo
tibi illam rem' dicimus, . sane sciendum,
Vergilium pampinos numquam  dicere, sed Varronem
uti frequentius feminino.
</div>
<div type="verse" n="60">
<hi rend="small-caps">ivppiter et laeto d. p. imbri</hi> sic alibi "coniugis in
gremium laetae descendit": aer enim in pluvias solvitur.
</div>
<div type="verse" n="61">

</div>
<div type="verse" n="62">

</div>
<div type="verse" n="64">

</div>
<div type="verse" n="65">

</div>
<div type="verse" n="68">
<hi rend="small-caps">fraxinvs in silvis cedat tibi p. i. h.</hi> non sic erunt
pulchrae arbores in suis locis, hoc est sibi aptis, creatae, sicut tu,
si ad me frequenter venire curaveris.
</div>
<div type="verse" n="69">
<hi rend="small-caps">haec memini</hi> et 'memini illam rem' dicimus et 'memini
illius rei', ut "nec veterum memini laetorve malorum", item
"numeros memini".
</div>
<div type="verse" n="70">
<hi rend="small-caps">ex illo corydon, corydon est tempore nobis</hi> victor,
nobilis supra omnes: quam rem quasi rusticus implere non potuit.
</div>
</div>
<div type="poem" n="8">
<div type="verse" n="t">
<label>ECLOGA OCTAVA.</label>
</div>
<div type="verse" n="1">
<hi rend="small-caps">pastorvm mvsam</hi> apud Theocritum est una ecloga, quae
appellatur φαρμακεύτρια, in qua inducitur mulier quaedam sacris
quibusdam pervertens mentem amatoris, a quo spernebatur: quam
Vergilius transtulit ad huius eclogae ultimam partem. prima enim
eius pars conquestionem solam habet amatoris decepti, quem nubendo
alteri antiqua sponsa fefellit. 'musam'  cantilenam amorum,
quos inter se cecinerunt.
</div>
<div type="verse" n="2">
<hi rend="small-caps">inmemor herbarvm q. e. m. i.</hi> qui cantilenae suavitate coegerunt
etiam ea animalia oblivisci pascuorum, quae sunt pascendi
avidissima: nam supra ait "ite domum pasti, siquis
pudor, ite iuvenci".
</div>
<div type="verse" n="3">
<hi rend="small-caps">stvpefactae carmine lynces</hi>  paulatim ad augmenta procedit, dicens:
iuvencae oblitae sunt pascuorum, stupuerunt ferae, flumina etiam
sensu carentia cursus proprios retardarunt.
</div>
<div type="verse" n="4">
<hi rend="small-caps">reqviervnt flvmina cvrsvs</hi> cursus proprios retardarunt,
quietos esse fecerunt: sic Sallustius "paululum requietis ".
quiesco enim 
ego'; aliter 'quiesco servum', id est quiescere facio: .
</div>
<div type="verse" n="5">

</div>
<div type="verse" n="6">
<hi rend="small-caps">tv mihi sev magni s. i. s. t.</hi> ubi ubi es, o Auguste, sive
Venetiae fluenta transcendis — nam Timavus fluvius est Venetiae
 — , sive per Illyricum navigas mare, id est per Dalmatiam,
putas, umquam erit tempus, quo mihi liceat tua facta describere?
&lt;'en erit'&gt; putas, erit.
</div>
<div type="verse" n="9">
<hi rend="small-caps">en erit</hi> ecce, iam aderit. nam 'en' unum optantis est,  aliud confirmantis, .
</div>
<div type="verse" n="10">
<hi rend="small-caps">sola sophocleo tva c. d. c.</hi> ac si diceret: quamquam
inpar sit ingenium meum laudibus tuis; nam tuae laudes merentur
exprimi Sophocleo tantum cothurno. Sophocles autem tragoediographus
fuit altisonus. 
</div>
<div type="verse" n="11">
<hi rend="small-caps">a te principivm tibi d.</hi> Horatius "prima dicte mihi,
summa dicende camena". <hi rend="small-caps">ivssis carmina c. t.</hi> supra enim
dixerat "non iniussa cano".
</div>
<div type="verse" n="12">
<hi rend="small-caps">atqve hanc sine tempora c. i. v. h. t. s. l.</hi> allegoricos
dicit: debet etiam carmen meum florere inter tuos plures triumphos.
nam victores imperatores lauro, hedera coronantur poetae. verecunde
autem ait 'serpere', hoc est humiliter procedere. 
</div>
<div type="verse" n="14">
<hi rend="small-caps">frigida vix caelo n. d. v.</hi> simul atque decesserat. et
bene ostendit amatorem tota nocte vigilasse, siquidem ortum luciferum
primus aspexit et ad eum, quippe ad Veneris stellam, locutus
est. 
</div>
<div type="verse" n="15">
<hi rend="small-caps">cvm ros gratissimvs</hi> masculini est generis, secundum
quod  in Aeneide ait "spargit rapida ungula
rores sanguineos".
</div>
<div type="verse" n="16">
 <hi rend="small-caps">tereti</hi> 'teres'
est rotundum et oblongum, ut columna, arbor. 
</div>
<div type="verse" n="17">
 <hi rend="small-caps">praeqve diem veniens a. l.
a.</hi>  praeveniens age diem clarissimum':
sic alibi "ducebatque diem". et hoc dicit: nascere, dum queror
coniugis Nisae indigno amore deceptus et moriens alloquor divos,
quamquam nihil mihi profuerit, quod sum eos saepe testatus: quam
rem secundum Epicureos ait, qui dicunt "nec bene promeritis
capitur nec tangitur ira".
</div>
<div type="verse" n="18">
<hi rend="small-caps">conivgis</hi> non quae erat, sed quae fore sperabatur: sic in
quarto Aeneidis "quos ego sim totiens iam dedignata
maritos". 
</div>
<div type="verse" n="19">

</div>
<div type="verse" n="20">
<hi rend="small-caps">extrema moriens t. a. h.</hi> id est paulo post moriturus:
sic in quarto "incubuitque toro dixitque novissima
verba".
</div>
<div type="verse" n="21">
<hi rend="small-caps">incipe maenalios m. m. t. v.</hi> Arcadicos: nam Maenalus
mons est Arcadiae. dicitur autem hic versus intercalaris, qui frequenter
post aliquantulos interponitur versus, sicut intercalares dies
et mensis vocantur, qui interponuntur, ut ratio lunae solisque conveniat.
fecit autem hunc versum ad imitationem Theocriti, qui
frequenter dicit in pharmaceutria 'o turbo maritum meum domum
adducito', sicut hic in sequentibus 'ducite ab urbe domum mea carmina,
ducite Daphnin'.
</div>
<div type="verse" n="22">
<hi rend="small-caps">argvtvmqve nemvs</hi> garrulum, stridulum, ut "forte
sub arguta consederat ilice Daphnis". <hi rend="small-caps">pinosqve loqventes</hi>
ideo hoc ausus est dicere, quia dicturus est 'semper pastorum
ille audit amores'. sic etiam in prima ecloga "formosam resonare
doces Amaryllida silvas", sic  in Aeneide
"dant sonitum rauci per stagna loquacia cygni". 
</div>
<div type="verse" n="24">

</div>
<div type="verse" n="26">
<hi rend="small-caps">mopso nisa datvr</hi> honesta turpissimo, pulchra deformi.

</div>
<div type="verse" n="27">
<hi rend="small-caps">ivngentvr iam grypes eqvis</hi>  genus
ferarum in hyperboreis nascitur montibus. omni parte leones sunt,
alis et facie aquilis similes, equis vehementer infestae, Apollini
consecratae: . <hi rend="small-caps">aevoqve seqventi</hi>
id est accessu temporis non solum pulchrae deformibus nubent, sed
etiam contrariae naturae animalia iungentur. 
</div>
<div type="verse" n="28">
<hi rend="small-caps">cvm canibvs timidi v. a. p. d.</hi> adludit ad personas: nam
illum quasi canem vult, illam quasi dammam. et dammas masculino
genere posuit: sic alibi "timidi dammae cervique fugaces":
Horatius feminino ait "et superiecto pavidae natarunt aequore
dammae". 
</div>
<div type="verse" n="29">
<hi rend="small-caps">mopse novas incide faces</hi> quae solent praeire nubentes
puellas.  sane Varro in aetiis dicit  ideo faces praeire,
quod antea non nisi per noctem nubentes ducebantur a sponsis.
quas etiam ideo limen ait non tangere, ne a sacrilegio inchoarent,
si depositurae virginitatem calcent rem Vestae, id est numini castissimo,
consecratam. idem Varro spargendarum nucum hanc dicit
esse rationem, ut Iovis omine matrimonium celebretur, ut nupta
matrona sit, sicut Iuno: nam nuces in tutela sunt Iovis, unde et
iuglandes vocantur, quasi Iovis glandes. nam illud vulgare est,
ideo spargi nuces, ut rapientibus pueris fiat strepitus, ne puellae
vox virginitatem deponentis possit audiri. modo tamen ideo ait
'sparge marite nuces', ut eum culparet infamiae: nam meritorii
pueri, id est catamiti, quibus licenter utebantur antiqui, recedentes
a turpi servitio nuces spargebant, id est ludum pueritiae, ut significarent
se puerilia cuncta iam spernere. unde et illud dictum est
'tibi ducitur uxor', id est sub tuo nomine aliis ducitur, ut eam non
ipsi, sed aliis servituram esse significet, scilicet eius corruptoribus.

</div>
<div type="verse" n="30">
<hi rend="small-caps">tibi deserit h. oetam</hi> 
stellae videntur occidere, sicut de Ida nasci, ut "iamque iugis
summae surgebat lucifer Idae". et hoc dicit: 'tibi', id est
propter te, nox advenit. 
</div>
<div type="verse" n="32">
<hi rend="small-caps">o digno conivncta viro</hi> iam insultat puellae. 
</div>
<div type="verse" n="34">
 <hi rend="small-caps">demissaqve barba</hi> per incultum corporis ostendit
fortitudinem suam.
</div>
<div type="verse" n="35">
<hi rend="small-caps">nec cvrare devm c. m. q.</hi> superbia tua damnata est turpi
marito, dum credis nullum deorum curare mortalia: quam rem secundum
stoicos dixit. 
</div>
<div type="verse" n="37">
<hi rend="small-caps">roscida mala</hi> matutini roris umore perfusa. 
</div>
<div type="verse" n="38">
<hi rend="small-caps">dvx ego vester eram</hi> aut dux  praeibam: aut capellas
alloquitur. 
</div>
<div type="verse" n="39">
<hi rend="small-caps">alter ab vndecimo t. m. i. a. a.</hi> id est tertius decimus:
'alter' enim de duobus dicimus. et vult significare iam se vicinum
fuisse pubertati, quod de duodecimo anno procedere non potest.
</div>
<div type="verse" n="40">
<hi rend="small-caps">iam fragiles p. a. t. c. r.</hi> bene cum annis iungit habitum
corporis: nam et in iure pubertas ex utroque colligitur.
</div>
<div type="verse" n="41">
<hi rend="small-caps">vt vidi vt perii</hi> unum '' est temporis, aliud quantitatis;
nam hoc dicit: mox vidi, quemadmodum perii: .
<hi rend="small-caps">malvs error</hi> definitio amoris.
</div>
<div type="verse" n="43">
<hi rend="small-caps">nvnc scio qvid sit amor</hi> vel quasi iam iuvenis, vel quasi
spretus: gravior enim amor fit ex desperatione: Terentius "perii!
quanto minus spei est, tanto magis amo".
</div>
<div type="verse" n="44">
<hi rend="small-caps">avt tmaros avt rhodope</hi> montes sunt Thraciae asperrimi,
. et perite vituperat ab
origine, item a gestis, ut 'saevus Amor docuit': nam de exitu circa
deum vituperatio non cadit. <hi rend="small-caps">extremi garamantes</hi> populi Africae.
'extremi' autem saevi, quasi a consortio humanitatis remoti,
ut "extremique hominum Morini Rhenusque bicornis".
</div>
<div type="verse" n="45">
<hi rend="small-caps">nec generis nostri pvervm nec s. e.</hi> id est nihil habentem
in se humanitatis: nam non dicit non mortalem. 
</div>
<div type="verse" n="47">
<hi rend="small-caps">saevvs amor docvit</hi> quasi novam artem insinuavit et
infudit. et bene fabulam omnibus notam per transitum tetigit:
quis enim ignorat Medeam, ab Iasone contemptam, suos filios interemisse?
utitur autem optima moderatione: nam nec totum
Amori imputat, ne defendat parricidam, nec totum matri, ne Amorem
eximat culpa; sed et illam quae paruit, et illum qui coegit,
incusat. 
</div>
<div type="verse" n="50">
<hi rend="small-caps">improbvs ille pver c. t. q. m.</hi> non est superflua haec
verborum iteratio: nam syllogismus est plenus, qui constat ex propositione,
assumptione, conclusione. &lt;
</div>
<div type="verse" n="52">
<hi rend="small-caps">ovis vltro fvgiat lvpvs</hi> optat omnia fieri contra naturam.

</div>
<div type="verse" n="54">
<hi rend="small-caps">pingvia electra</hi> id est sucinae gemmae. 
</div>
<div type="verse" n="55">
<hi rend="small-caps">vlvlae</hi> aves, ἀπὸ τοῦ ὀλολύζειν, id est a fletu, nominatae,
. <hi rend="small-caps">sit tityrvs orphevs</hi> vilissimus rusticus
Orpheus putetur in silvis, Arion vero inter delphinas. 
</div>
<div type="verse" n="56">
<hi rend="small-caps">delphinas</hi> 'nas' ideo brevis est, quia graeca declinatio
est, sicut "Arcadas accensos monitu". nam omnia graeca nomina,
quae nominativo plurali 'es' terminantur, ut 'Arcades' 'delphines'
'naides', accusativum pluralem corripiunt.
</div>
<div type="verse" n="58">
 <hi rend="small-caps">vivite silvae</hi> valete: nam
non bene optantis est, sed renuntiantis.
</div>
<div type="verse" n="59">

</div>
<div type="verse" n="60">
<hi rend="small-caps">extremvm hoc mvnvs m. h.</hi> id est moriar in invidiam
tuam: nam amare ait 'munus': sic Mezentius "et haec tibi porto
dona prius": .
</div>
<div type="verse" n="62">

</div>
<div type="verse" n="63">
<hi rend="small-caps">dicite pierides</hi> bene animos erigit auditorum dicendo:
superiora utcumque dicta sunt, sequentia non nisi a numinibus poterunt
explanari. sane ita debemus accipere, pastores hos referre
quod aliquando in Arcadia audierunt: unde et superius ait
'incipe Maenalios mecum mea tibia versus'. <hi rend="small-caps">non omnia possvmvs omnes</hi>
sic Cicero "unum sustinere vix pauci possunt
utrumque nemo".
</div>
<div type="verse" n="64">

</div>
<div type="verse" n="65">
 <hi rend="small-caps">adole</hi> incende. sed κατ' εὐφημισμὸν
dicitur· nam 'adole' est auge. 
</div>
<div type="verse" n="66">
 <hi rend="small-caps">sanos sensvs</hi>  id est non amantes: unde contra amantes insanos
vocamus.  <hi rend="small-caps">avertere</hi> aut a sanitate: aut
'avertere' ait pro 'advertere', ut sit mutata praepositio: .
</div>
<div type="verse" n="67">

</div>
<div type="verse" n="68">

</div>
<div type="verse" n="69">
<hi rend="small-caps">carmina vel caelo p. d. l.</hi> 'vel' id est etiam, ut "vel
Priamo miseranda manus". est autem argumentum a maiore ad
minus: si haec possunt facere carmina, cur non etiam facilia impleant?
quid enim facilius, quam ut Daphnis ex urbe rus redeat,
ut civitatem deserat rusticus? 
</div>
<div type="verse" n="71">
<hi rend="small-caps">frigidvs</hi> nocens, ut "frigida Saturni sese quo stella
receptet". <hi rend="small-caps">cantando</hi> dum ei incantatur. nam gerundi modus
ab omni verbo similiter procreatur: unde modo 'cantando' a passivo
ait, cum supra ab activo dixerit, ut "cantando tu
illum?" tale est illud in Sallustio "cum ipse ad imperandum
Tisidium vocaretur", id est ut ei imperaretur. 
</div>
<div type="verse" n="73">
 <hi rend="small-caps">licia circvmdo</hi> bene utitur liciis, quae ita
stamen implicant, ut haec adulescentis mentem implicare contendit.
</div>
<div type="verse" n="75">
<hi rend="small-caps">effigiem dvco</hi> sic Dido "effigiemque toro
locat, haud ignara futuri". <hi rend="small-caps">nvmero devs impare gavdet</hi>
aut quicumque superorum, : aut  Hecaten dicit, cuius triplex potestas esse perhibetur,
unde est "tria virginis ora Dianae": . 'impare' autem
propter metrum ait: nam 'ab hoc impari' dicimus.
</div>
<div type="verse" n="78">
<hi rend="small-caps">amarylli</hi> haec ancilla eius &lt;est vel praesaga&gt;, quam Graeci
συμμύστην dicunt. <hi rend="small-caps">veneris dic vincvla necto</hi> anapaesticus
est trimeter hypercatalectus. hoc autem metrum est Cupidini consecratum.
</div>
<div type="verse" n="80">

</div>
<div type="verse" n="81">

</div>
<div type="verse" n="82">
<hi rend="small-caps">sparge molam</hi> far et salem. . <hi rend="small-caps">incende bitvmine
l.</hi> id est lauros divino igne consume; nam bitumen ex fulmine
dicitur procreari: unde iuxta Babyloniam, quia frequentia cadunt
fulmina, hac re lacus redundant, adeo ut inde fabricent muros.
</div>
<div type="verse" n="83">
<hi rend="small-caps">in daphnide lavrvm</hi> aut archaismos est pro 'in Daphnidem':
aut intellegamus supra Daphnidis effigiem eam laurum incendere
propter nominis similitudinem.
</div>
<div type="verse" n="86">
<hi rend="small-caps">bvcvla</hi> bovis est diminutio. sane 'bos' anomalum nomen
est: nam 'hic bos' et 'o bos' producitur, sicut 'his bubus' et 'ab
his bubus'. nam reliqui omnes casus brevem habent syllabam
primam.
</div>
<div type="verse" n="87">
<hi rend="small-caps">propter aqvae rivvm</hi> iuxta. <hi rend="small-caps">perdita</hi> amore consumpta.
</div>
<div type="verse" n="88">

</div>
<div type="verse" n="89">
<hi rend="small-caps">nec sit mihi cvra mederi</hi> aut nolim ei magicis artibus
subvenire, aut nolim cum ipso concumbere: ab utroque enim medicina
amantibus venit. 
</div>
<div type="verse" n="91">
<hi rend="small-caps">perfidvs</hi> nunc scilicet perfidus.
</div>
<div type="verse" n="92">
<hi rend="small-caps">limine in ipso</hi> in loco sacro, sicut supra diximus,
.
</div>
<div type="verse" n="95">

</div>
<div type="verse" n="97">

</div>
<div type="verse" n="99">
<hi rend="small-caps">atqve satas alio vidi tradvcere messes</hi> magicis quibusdam
artibus hoc fiebat: unde est in <hi rend="small-caps">xii.</hi> tabulis "neve alienam
segetem pellexeris": .
</div>
<div type="verse" n="102">
<hi rend="small-caps">ne respexeris</hi> nolunt enim se videri numina, nisi ex
nimia necessitate: unde pro miraculo dictum est "alma parens
confessa deam", quod non faceret, nisi in periculo filii.
</div>
<div type="verse" n="103">
<hi rend="small-caps">nihil ille deos n. c. c.</hi>  satis est, quod putat
artem magicam nihil valere. 
</div>
<div type="verse" n="105">
 <hi rend="small-caps">corripvit tremvlis altaria
f.</hi> hoc uxori Ciceronis dicitur contigisse, cum post peractum
sacrificium libare vellet in cinerem: quae flamma eodem anno consulem
futurum ostendit eius maritum, sicut Cicero in suo testatur
poemate. 
</div>
<div type="verse" n="106">
<hi rend="small-caps">bonvm sit</hi> ideo optat, ut hoc signum bonum sit, quia
ignis medius est et qui possit etiam nocere.
</div>
<div type="verse" n="107">
 <hi rend="small-caps">in limine latrat</hi> in loco, ubi amati
vestes obruerat.
</div>
<div type="verse" n="108">
 <hi rend="small-caps">ipsi sibi somnia fingvnt</hi>
omnia quae supra dixerat de arte magica, destruit dicendo,
haec vera desiderantibus tantum videri: quod per proverbium est
locutus.
</div>
</div>
<div type="poem" n="9">
<div type="verse" n="t">
<label>ECLOGA NONA.</label>
</div>
<div type="verse" n="1">
<hi rend="small-caps">qvo te moeri pedes? an qvo via d. in v.</hi> haec ecloga
 continuum non habet carmen, sed
de diversis locis Theocriti aliqua ad eam contulit. sane hoc continet:
Vergilius postquam paene occisus est ab Arrio centurione,
Romam revertens, mandavit procuratoribus suis ut tuerentur agros
 et ad praesens obsequerentur Arrio. modo ergo Moeris, procurator
eius, secundum praeceptum patroni portat haedos Mantuam,
quos Arrio offerat. sequitur alter pastor et eum quo pergat interrogat:
ille suas deflet miserias, et hinc iam variae praestatur occasio
cantilenae. 'quo te Moeri pedes?' subaudis 'ducunt', et est
zeugma a posterioribus. 
</div>
<div type="verse" n="2">
<hi rend="small-caps">vivi pervenimvs</hi> id est diu vivendo ad ista pervenimus.
et ostendit, plerumque obesse hominibus vitae longinquitatem, quae
interdum causa est miseriarum. 
</div>
<div type="verse" n="3">
<hi rend="small-caps">qvod nvmqvam veriti svmvs</hi> quia inopinata graviora sunt
mala: unde ait Dido "hunc ego si potui tantum sperare
dolorem, et perferre, soror, potero".
</div>
<div type="verse" n="5">
<hi rend="small-caps">nvnc victi</hi> id est voti impotes: nam quo modo 'victores'
dicimus voti compotes, qui quod volunt faciunt, sic 'victos' e contrario
voti impotes, qui non possunt facere quod volunt. ceterum
quomodo victi sunt Mantuani, qui nec bella gesserunt?  <hi rend="small-caps">fors omnia versat</hi>  nisi hoc ad personam rusticam redigas, aspere contra Augustum
dictum est, cuius felicitatem, sicut omnia, dicit posse mutari.
</div>
<div type="verse" n="6">
<hi rend="small-caps">illi</hi>  Arrio centurioni. <hi rend="small-caps">qvod nec bene vertat</hi>
quae res in perniciem eius vertatur, id est ut malo omine hoc
munus accipiat. tractum autem hoc est ab Hectore et Aiace: nam
Hector dedit Aiaci gladium, quo se Aiax postea interemit; Hector
vero balteum accepit ab Aiace, quo circa muros patriae tractus est
postea. inde et illud comicum natum est "di bene vertant, quod
agas": plerumque enim bona in peius, mala mutantur in melius.
</div>
<div type="verse" n="7">
<hi rend="small-caps">svbdvcere c. i.</hi> ex alto in campos dissolvi. 
</div>
<div type="verse" n="9">
<hi rend="small-caps">vsqve ad aqvam</hi> Mincii fluminis scilicet.
</div>
<div type="verse" n="10">
<hi rend="small-caps">omnia</hi> quae supra dixit. intellegamus autem, aut Vergilii
tantum agrum, aut totius Mantuae esse descriptum, . <hi rend="small-caps">omnia
carminibvs v. s. m.</hi> id est vestrum Vergilium, .
</div>
<div type="verse" n="11">
<hi rend="small-caps">avdieras et fama fvit</hi> benevolentiam quidem Augusti
etiam fama vulgavit; sed eam belli Actiaci necessitas inpedivit.
<hi rend="small-caps">sed carmina t. n. v. l. t. i. m.</hi> hoc etiam Cicero ait in Miloniana
"silent enim leges inter arma". 
</div>
<div type="verse" n="13">
<hi rend="small-caps">chaonias dicvnt aqvila v. c.</hi> minora enim auguria
maioribus cedunt nec ullarum sunt virium, licet priora sint. 'Chaonias'
autem Epiroticas:  in Epiro dicitur nemus fuisse, in quo
responsa dabant columbae: quod ideo fingitur, quia lingua Thessala
peliades et columbae et vaticinatrices vocantur. 
</div>
<div type="verse" n="14">
<hi rend="small-caps">qvacvmqve</hi> quacumque ratione. et bene augurii peritiam
dat ei, de quo supra ait "his ego saepe lupum fieri
et se condere silvis Moerim, saepe animas imis excire sepulchris".
<hi rend="small-caps">novas lites</hi> magnas, id est militaria iurgia. 
</div>
<div type="verse" n="15">
<hi rend="small-caps">ante sinistra cava monvisset ab i. c.</hi> ' hoc ad auguralem pertinet disciplinam: augures enim designant
spatia lituo et eis dant nomina, ut prima pars dicatur antica,
posterior postica, item dextra et sinistra. modo ergo cornicem de
nulla harum parte venisse dicit, sed ab antica ad sinistram partem
volasse et in cava ilice consedisse: quae res agrorum damnum significabat.
ilex enim glandifera arbor est, quae quoniam vitiosa est,
vitium possessionis ostendit fore per milites, clamore gaudentes et
litibus, sicut cornix est: nam haec avis et clamore laetatur et alias
frequenter invadit. hoc ergo nunc dicit, augurio se esse admonitum,
ut abstineret ab occursu litigiosi militis, qui retenturus fuerat
possessionem.
</div>
<div type="verse" n="16">
<hi rend="small-caps">tvvs moeris</hi>  tuus amicus. 
</div>
<div type="verse" n="17">
<hi rend="small-caps">hev cadit in qvemqvam t. s.</hi> postquam audiit occidi potuisse
Vergilium, quasi obstipuit et hoc generaliter dicit: potest in
quemquam tantum nefas venire, ut Vergilium necare contendat?
</div>
<div type="verse" n="18">
<hi rend="small-caps">paene simvl tecvm solacia r. m.</hi> cum suis enim solaciis
perit poeta, qui necdum editis carminibus moritur. Vergilius autem
illo tempore nondum aliquid scripserat. et dicendo 'solacia' latenter
tempora carpit Augusti, quibus carmina non oblectamento fuerunt,
sed solacio, quod infelicium esse consuevit. 
</div>
<div type="verse" n="19">
<hi rend="small-caps">qvis hvmvm f. h. s.</hi> sic est dictum, ut "tunc
Phaethontiadas musco circumdat amarae corticis atque
solo proceras erigit alnos".
</div>
<div type="verse" n="20">
 <hi rend="small-caps">fontes indvceret vmbra</hi>
tegeret, cooperiret.
</div>
<div type="verse" n="21">
<hi rend="small-caps">vel qvae svblegi tacitvs t. c. n.</hi>  rustica adfectione reminisci
se illorum carminum fingit, quae aliquando Vergilio, licet invito,
Romam eunte, abstulerat: nam 'sublegi' est furatus sum. unde et
sacrilegus dicitur, qui sacra legit, id est furatur: .
</div>
<div type="verse" n="22">
<hi rend="small-caps">delicias nostras</hi> id est communem amicam.
</div>
<div type="verse" n="23">
<hi rend="small-caps">tityre dvm redeo b. e. v. p. c.</hi> Theocriti sunt versus,
verbum ad verbum translati, sed tamen Vergilii negotium continentes:
nam allegoricos imperat suis, ut rem tueantur, nec tamen
audeant contra Arrii praeceptum venire.  <hi rend="small-caps">inter
agendvm</hi> dum agis. et honesta locutio est, si dicamus, inter cenandum
hoc sum locutus: .
</div>
<div type="verse" n="25">

</div>
<div type="verse" n="26">
 <hi rend="small-caps">necdvm perfecta</hi> nimiae familiaritatis
est signum, quod ei recitabat carmen nondum ad limam redactum.
dicit autem carmen, quod quasi coeperat in honorem Vari componere.
et per transitum ponit diversa schedia.
</div>
<div type="verse" n="27">
<hi rend="small-caps">vare tvvm nomen</hi> ordo est 'Vare tuum nomen sublime
ferent ad sidera cantantes cycni', id est poetae: sic Horatius de
Pindaro "multa Dircaeum levat aura cycnum".  <hi rend="small-caps">svperet modo mantva nobis</hi> supersit, reddatur.
et hoc dicit: si nobis Mantua fuerit reddita, faciam ut te celebrent
omnes poetae. 
</div>
<div type="verse" n="28">
<hi rend="small-caps">mantva vae miserae nimivm v. c.</hi> bene ingemit Mantuanorum
infelicitatem, quibus sola obfuit vicinitas Cremonensium —
 Cassii, Bruti et Antonii copias Cremonenses susceperant — :
quos etiam ipsos mire excusat, dicens 'miserae Cremonae', quae
etiam si vellet, minime tamen tantis copiis posset resistere. 'nimium'
 'vicina', id est usque ad periculum: .
</div>
<div type="verse" n="30">
<hi rend="small-caps">sic tva cyrneas fvgiant e. t.</hi> taxus venenata arbor est,
quae abundat in Corsica: haec autem insula graece Cyrnos dicitur
, unde fecit hanc derivationem 'Cyrneas taxos',
quibus pastae apes mel amarissimum faciunt.
</div>
<div type="verse" n="31">
<hi rend="small-caps">distendant vbera</hi> plurimum lactis reportent.
</div>
<div type="verse" n="32">

</div>
<div type="verse" n="33">
<hi rend="small-caps">me qvoqve vatem dicvnt pastores</hi> magna verecundia
suum meritum extenuat: nec enim ait 'probant', sed 'dicunt'; nec
'docti', sed 'pastores', quibus tamen ipse non credo.
</div>
<div type="verse" n="35">
<hi rend="small-caps">vario videor</hi> Varius poeta fuit: de hoc Horatius "Varius
ducit molle atque facetum", item "scriberis Vario fortis et
hostium victor": nam Varus dux fuit, cui supra blanditur, . <hi rend="small-caps">cinna digna</hi> etiam Cinna poeta optimus
fuit, qui scripsit Smyrnam: quem libellum decem annis elimavit.

</div>
<div type="verse" n="36">
<hi rend="small-caps">argvtos inter strepere a. o.</hi> 'argutos' canoros, ut
"forte sub arguta consederat". et alludit ad Anserem
quendam, Antonii poetam, qui eius laudes scribebat: quem ob hoc
per transitum carpsit. de hoc etiam Cicero in Philippicis dicit
"ex agro Falerno anseres depellantur": ipsum
enim agrum ei donarat Antonius. 
</div>
<div type="verse" n="37">
<hi rend="small-caps">id qvidem ago</hi> id est ut carmen mihi in memoriam possit
redire.
</div>
<div type="verse" n="38">
<hi rend="small-caps">si valeam meminisse</hi> ut etiam in Aeneide diximus,
ideo ista iunxit tempora, quia defectivum est verbum 'memini'.

</div>
<div type="verse" n="39">
<hi rend="small-caps">hvc ades o galatea</hi> Theocriti versus sunt, quibus inducit
cyclopem usum, cum  scopulo sedens amicam suam Galateam
de fluctibus invitaret ad terras. cyclops enim dicitur nympham
amasse Galateam: quae cum Acin quendam pastorem amaret
et Polyphemum sperneret, ille iratus Acin necavit. qui postea Galateae
miseratione in fontem mutatus est, qui hodieque †latine
Acilius dicitur . <hi rend="small-caps">qvis est nam lvdvs
i. v.</hi> ' ad maiorem terrarum laudem dicit in
mari nullam esse voluptatem: nam haec est plena laus, quae etiam
contrariarum rerum continet vituperationem.
</div>
<div type="verse" n="42">

</div>
<div type="verse" n="43">
<hi rend="small-caps">insani flvctvs</hi> id est magni, ut "quid tantum insano
iuvat indulgere dolori".
</div>
<div type="verse" n="44">
<hi rend="small-caps">pvra svb nocte</hi> serena.
</div>
<div type="verse" n="45">
<hi rend="small-caps">nvmeros memini</hi> metra  rhythmos, . 
</div>
<div type="verse" n="46">
 <hi rend="small-caps">daphni qvid
antiqvos s. s. o. ecce dionaei processit caesaris astrvm</hi> cum
Augustus Caesar ludos funebres patri celebraret, die medio stella
apparuit. ille eam esse confirmavit parentis : unde sunt versus
isti compositi. 'Dionaei' autem longe repetitum est, a matre Veneris
Diona. sane 'astrum' graece dixit: nam stellam debuit dicere.

</div>
<div type="verse" n="48">
<hi rend="small-caps">qvo segetes gavderent f.</hi> ad mensem alludit Iulium,
qui dictus est in honorem Caesaris: quo et uvae et frumenta maturescunt.
</div>
<div type="verse" n="50">
 <hi rend="small-caps">carpent tva poma nepotes</hi> ac
si diceret, nihil est quod possis timere: nam illud respicit, quod
supra invidiose ait "insere nunc Meliboee piros, pone
ordine vites".
</div>
<div type="verse" n="51">
<hi rend="small-caps">omnia fert aetas</hi> id est aufert: nam intellegimus eum
subito obticuisse, nec quod coeperat implere potuisse. <hi rend="small-caps">animvm
qvoqve</hi> etiam memoriam.
</div>
<div type="verse" n="52">
<hi rend="small-caps">longos soles c.</hi>  aestivos dies finire, ut "tris adeo
incertos caeca caligine soles". <hi rend="small-caps">condere</hi> finire, usque ad occasum
ducere.
</div>
<div type="verse" n="53">

</div>
<div type="verse" n="54">
<hi rend="small-caps">lvpi moerin videre priores</hi> hoc etiam physici confirmant,
quod voce deseratur is, quem prior viderit lupus: unde etiam proverbium
hoc natum est 'lupus in fabula', quotiens supervenit ille, de
quo loquimur et nobis sui praesentia amputat facultatem loquendi.
</div>
<div type="verse" n="55">

</div>
<div type="verse" n="56">
<hi rend="small-caps">cavsando</hi> causas nectendo differs nostra desideria.
</div>
<div type="verse" n="57">
<hi rend="small-caps">tibi stratvm silet aeqvor</hi> in tuam gratiam. et hoc
dicit: ut possis canere, cuncta siluerunt. 
</div>
<div type="verse" n="58">

</div>
<div type="verse" n="60">
<hi rend="small-caps">bianoris</hi> hic est, qui et Ocnus dictus est — de quo ait
in decimo "fatidicae Mantus et Tusci filius amnis" — ,
conditor Mantuae. dictus autem Bianor est, quasi animo et corpore
fortissimus, ἀπὸ τῆς βίας καὶ ἠνορέης.
</div>
<div type="verse" n="61">
<hi rend="small-caps">stringvnt frondes</hi> amputant, decutiunt: ipse in georgicis
"sed tamen et quernas glandes tunc stringere
tempus".
</div>
<div type="verse" n="62">
<hi rend="small-caps">tamen veniemvs in vrbem</hi> etiam si paululum quiescentes
dederimus operam cantilenae. 
</div>
<div type="verse" n="63">
<hi rend="small-caps">nox plvviam ne c. a. v.</hi> aer enim aut cum ortu solis
aut cum occasu mutatur frequenter, quod in Aeneide etiam saepius
indicatur.
</div>
<div type="verse" n="64">
<hi rend="small-caps">vsqve eamvs</hi> iugiter eamus, sed cantantes: ita enim minorem
itineris sentiemus laborem.
</div>
<div type="verse" n="65">
<hi rend="small-caps">hoc fasce levabo</hi> si cantantes ierimus, haedorum te
onere ipse relevabo; nam fascem ait onus: sic in georgicis
"iniusto sub fasce viam dum carpit".
</div>
<div type="verse" n="66">
<hi rend="small-caps">desine plvra pver</hi> ac si diceret, nimii desiderii es.  <hi rend="small-caps">qvod nvnc instat agamvs</hi>
centurionem placemus, nam canere otiosorum est.
</div>
<div type="verse" n="67">
<hi rend="small-caps">cvm venerit ipse</hi> vel Vergilius, cuius adventu sperabat
securitatem: vel ipse Augustus, qui Actiacis bellis fuerat occupatus.
</div>
</div>
<div type="poem" n="10">
<div type="verse" n="t">
<label>ECLOGA DECIMA.</label>
</div>
<div type="verse" n="1">
<hi rend="small-caps">extremvm hvnc arethvsa m. c. l.</hi> Gallus, ante omnes
primus Aegypti praefectus, fuit poeta eximius; nam  Euphorionem,
ut supra diximus, transtulit in latinum sermonem, et amorum
suorum de Cytheride scripsit libros quattuor. hic primo in
amicitiis Augusti Caesaris fuit: postea cum venisset in suspicionem,
quod contra eum coniuraret, occisus est. fuit autem amicus Vergilii
adeo, ut quartus georgicorum a medio usque ad finem eius
laudes teneret: quas postea iubente Augusto in Aristaei fabulam
commutavit. hic  Gallus amavit Cytheridem meretricem, libertam
Volumnii, quae, eo spreto, Antonium euntem ad Gallias
est secuta: propter quod dolorem Galli nunc videtur consolari Vergilius.
nec nos debet movere quod, cum mutaverit partem quarti
georgicorum, hanc eclogam sic reliquit: nam licet consoletur in ea
Gallum, tamen altius intuenti vituperatio est; nam et in Gallo inpatientia
turpis amoris ostenditur, et aperte hic Antonius carpitur,
inimicus Augusti, quem contra Romanum morem Cytheris est in castra
comitata. 'extremum laborem' non quod mihi laboriosum est —
nam scribere apud poetas ludus est, ut "et ipsum ludere
quae vellem" — , sed rem tibi laboriosam, scilicet ut nympha,
virginitate gaudens, praestes de amoribus cantilenam. unde et rogat,
dicens 'concede', et verecunde 'pauca' postulat et eam adiurat
etiam 'sic tibi cum fluctus subterlabere Sicanos'. per Arethusam
autem musam Siculam, id est bucolicum Theocritium invocat carmen.
sane 'Arethusa' secundum latinitatem in paenultima habet
accentum, secundum rationem graecam in tertia a fine, sicut Creusa
et Κρέουσα.
</div>
<div type="verse" n="2">
<hi rend="small-caps">pavca meo gallo</hi> non ad ceterarum eclogarum comparationem;
sed 'pauca', quantum ad Galli pertinet scripta, quae, ut
supra diximus, de suo amore composuit. 
</div>
<div type="verse" n="4">
<hi rend="small-caps">sic tibi cvm flvctvs s. l. s.</hi> varia enim opinio est: nam
alii dicunt, ad Arethusam, nympham Siciliae, Alpheum  Elide
venire per maria, secundum quos dixit "Alpheum fama est huc
Elidis amnem"; alii dicunt ipsam Arethusam iam in fontem mutatam
Alpheum fugere et de Elide ad Siciliam venire, quod nunc
est secutus. 
</div>
<div type="verse" n="5">
<hi rend="small-caps">doris amara</hi> mater nympharum est, quam pro mari posuit:
.
</div>
<div type="verse" n="6">
<hi rend="small-caps">sollicitos</hi> sollicitatos, plenos sollicitudinis post Cytheridis
abscessum, quam Lycorin vocat. fuerunt autem uno tempore nobiles
meretrices tres, Cytheris, Origo, Arbuscula: Horatius "explosa
Arbuscula dixit", idem "ut quondam Marsaeus, amator Originis
ille, qui patrium mimae donat fundumque laremque".
</div>
<div type="verse" n="7">
<hi rend="small-caps">simae</hi> graecum est nomen, id est pressis naribus, unde et
simias dicimus: quod epitheton Theocritus dat praecipue
apibus. 
</div>
<div type="verse" n="8">
<hi rend="small-caps">respondent omnia silvae</hi> per echo, id est vocis imitationem
nos solantur. 
</div>
<div type="verse" n="9">
<hi rend="small-caps">qvae nemora</hi>  est quaedam
Theocriti ecloga, in qua suos amores deflere Daphnis inducitur: . huius omnem
ordinem ad hanc eclogam transtulit. <hi rend="small-caps">saltvs habvere pvellae
n.</hi> naidas nymphas simpliciter accipiamus: nam si proprie loqueretur,
oreades diceret; naides enim fontium, oreades montium nymphae
sunt. sane quia diximus easdem esse nymphas, quas etiam
musas, videtur hoc dicere, quia, si cum ipso fuissent musae, id
est si dedisset operam scribendis carminibus, non incidisset in tantas
amoris angustias: .
</div>
<div type="verse" n="10">
<hi rend="small-caps">indigno</hi> vel meretricio vel magno: nam et Ennius ait "indignas
turres", id est magnas. 
</div>
<div type="verse" n="11">
<hi rend="small-caps">neqve parnasi vobis ivga neqve p.</hi>  Apollini et musis consecrati.
</div>
<div type="verse" n="12">
<hi rend="small-caps">aonie aganippe</hi> nominativi sunt singulares. Aganippe
autem fons est Boeotiae, quae et Aonia dicitur. 'Aonie' autem
brevis fit 'ni', quia sequitur vocalis vocalem. 
</div>
<div type="verse" n="14">
<hi rend="small-caps">sola svb rvpe</hi> deserta. Maenalus autem et Lycaeus
montes sunt Arcadiae. 
</div>
<div type="verse" n="16">
<hi rend="small-caps">stant et oves circvm</hi> scilicet circa Gallum, eius amorem
stupentes. sensus autem est: sicut oves, o Galle, circa te
stare non paenitet, ita nec te illarum paeniteat; nam etiam Adonis
quondam ovium extitit pastor. et quod ait 'nostri', miscuit suam
personam, ut frequenter facere consuevit: nam erat integrum 'tui
nec paenitet illas'. 
</div>
<div type="verse" n="17">
<hi rend="small-caps">nec te paeniteat p. d. p.</hi> allegoricos hoc dicit: nec tu
erubescas bucolica scribere.
</div>
<div type="verse" n="18">
<hi rend="small-caps">adonis</hi> '<hi rend="small-caps">a'</hi> habet accentum, quia graecum est nomen; tamen
et latine sic dicimus: nam 'Adon' nusquam lectum est. 
</div>
<div type="verse" n="19">
<hi rend="small-caps">venit et vpilio</hi>  propter metrum ait
'upilio' — nam 'opilio' dicimus — et graeco usus est schemate,
sicut illi dicunt οὔνομα pro eo quod est ὄνομα et οὔρη pro eo
quod est ὄρη. <hi rend="small-caps">tardi venere svbvlci</hi>  id est stulti —
Terentius in Heautontimorumeno "tardus es", id est
stultus — : nam porci cito ambulant. 
</div>
<div type="verse" n="20">
<hi rend="small-caps">vvidvs h. v. d. g. m.</hi>  pinguis. et 'umidum' est quod
extrinsecus habet aliquid umoris, 'uvidum'  quod intrinsecus,
unde et 'uvae' dictae sunt: quod tamen plerumque confundunt
poetae. 
</div>
<div type="verse" n="21">
<hi rend="small-caps">amor iste</hi>  tam inpatiens, tam turpis. 
</div>
<div type="verse" n="22">

<hi rend="small-caps">tva cvra lycoris</hi> paene inrisorie dictum est 'tua cura', id est
pro qua tu ita es sollicitus, te reliquit. et bene cum alii interrogent,
quasi deus Apollo divinat.
</div>
<div type="verse" n="23">
<hi rend="small-caps">perqve horrida castra secvta</hi>  hic tangit Antonium, ut diximus
supra.
</div>
<div type="verse" n="25">
<hi rend="small-caps">qvassans</hi> concutiens.
</div>
<div type="verse" n="26">
<hi rend="small-caps">qvem vidimvs ipsi</hi>  solent numina plerumque se rusticis offerre:
unde est "satis est potuisse videri". notandum
sane quod ea numina plerumque, quae amaverunt, dicit ad amatorem
venire: nam Apollo amavit Daphnen, Pan Syringa, Silvanus
Cupressum.
</div>
<div type="verse" n="27">
<hi rend="small-caps">sangvineis e. b. m. r.</hi>  facie rubra pingitur Pan propter
aetheris similitudinem: aether autem est Iuppiter. unde etiam
triumphantes, qui habent omnia Iovis insignia, sceptrum, palmatam — unde
ait Iuvenalis "in tunica Iovis" — , faciem
quoque de rubrica inlinunt instar coloris aetherii.
</div>
<div type="verse" n="28">
<hi rend="small-caps">amor non talia cvrat</hi> quasi expertus  loquitur.
</div>
<div type="verse" n="31">
<hi rend="small-caps">tristis at ille</hi> alii 'tamen' superioribus iungunt; sed melius
ut sic legamus 'tamen cantabitis', ut sit sensus: licet ego duro
amore consumar, tamen erit solacium, quia meus amor erit vestra
cantilena quandoque. 
<hi rend="small-caps">arcades</hi> pastores. et allegoricos ostendit Vergilius,
quantum ei praestet amorem eius canendo.
</div>
<div type="verse" n="33">
<hi rend="small-caps">ossa qviescant</hi> nam se dicit moriturum.
</div>
<div type="verse" n="34">
<hi rend="small-caps">olim</hi> futuri temporis est modo.
</div>
<div type="verse" n="36">
<hi rend="small-caps">ave cvstos gregis</hi>  ac si diceret:
quid mihi cum urbibus, ubi sunt meretrices tam pulchrae
quam perfidae? 
</div>
<div type="verse" n="38">
<hi rend="small-caps">qvicvmqve fvror</hi> omnis enim amor plenus furoris est.

</div>
<div type="verse" n="40">

</div>
<div type="verse" n="42">
<hi rend="small-caps">hic gelidi fontes hic m. p. l.</hi> ac si diceret: quid te iuvat
inter frigora Gallicana demorari? 
</div>
<div type="verse" n="43">

</div>
<div type="verse" n="44">
<hi rend="small-caps">nvnc insanvs amor</hi> hinc usque ad finem amatoris inconstantia
exprimitur, cui electa displicent statim.
</div>
<div type="verse" n="45">
<hi rend="small-caps">tela inter media atqve a. d. h.</hi> ex affectu amantis ibi
se esse putat, ubi amica est, ut 'me' sit 'meum animum'.
</div>
<div type="verse" n="46">
<hi rend="small-caps">nec sit mihi credere tantvm</hi>  modo
es tu procul tantum a civitate, quae soles urbibus frui. et per
parenthesin dictum est 'nec sit mihi credere', id est quod utinam
non credam: . hi autem omnes versus Galli sunt, de
ipsius translati carminibus.
</div>
<div type="verse" n="47">
<hi rend="small-caps">a dvra</hi> quae et amatorem spernis et Gallicana potes frigora
sustinere.
</div>
<div type="verse" n="48">
<hi rend="small-caps">me sine sola vides</hi> hinc est "sola domo maeret vacua".
&lt;
</div>
<div type="verse" n="49">

</div>
<div type="verse" n="50">
<hi rend="small-caps">ibo et chalcidico qvae svnt m. c. v. c. p. s. m. a.</hi>
Euboea insula est, in qua est Chalcis civitas, de qua fuit Euphorion,
quem transtulit Gallus. et hoc dicit: ibo et Theocritio stilo
canam carmina Euphorionis. 
</div>
<div type="verse" n="52">
<hi rend="small-caps">spelaea</hi> graece ait pro speluncis.
</div>
<div type="verse" n="54">
<hi rend="small-caps">crescent illae</hi> quasi ei iterum displicet, ne cum arboribus
eius crescant amores. 
</div>
<div type="verse" n="55">

</div>
<div type="verse" n="57">
<hi rend="small-caps">parthenios canibvs c. s.</hi> Parthenius mons est Arcadiae,
dictus a virginibus, quae illic venari consueverant: .

</div>
<div type="verse" n="60">
<hi rend="small-caps">tamqvam haec sit n. m. f.</hi> iam quasi ad se recurrit et
illud, quod supra audiit, respicit "Amor non talia curat".
</div>
<div type="verse" n="62">
 <hi rend="small-caps">hamadryades</hi>
nymphae, quae cum arboribus et nascuntur et pereunt. qualis fuit
illa, quam Erysichthon occidit: qui cum arborem incideret, et vox
inde erupit et sanguis, sicut docet Ovidius. dryades vero sunt quae
inter arbores habitant, . hoc autem ad superiora
pertinet, quia dixerat 'mixtis lustrabo Maenala nymphis'.
<hi rend="small-caps">nec carmina nobis ipsa placent</hi> quia dixerat 'carmina pastoris
Siculi modulabor avena'.
</div>
<div type="verse" n="63">
<hi rend="small-caps">ipsae rvrsvs c. s.</hi> propter illud 'iam mihi per rupes
videor lucosque sonantes ire'. 
</div>
<div type="verse" n="65">
<hi rend="small-caps">nec si frigoribvs m. h. b.</hi> &lt;'mediis'&gt; manifestis. et hoc
dicit, amore se carere non posse, nec si Hebrum, Thraciae fluvium,
mediis frigoribus bibat, nec si aestibus nimiis fuerit in ardenti
provincia. dicit autem hoc secundum physicos, qui morbos aut a
contrariis aut a similibus asserunt posse depelli.
</div>
<div type="verse" n="66">
<hi rend="small-caps">sithoniasqve nives</hi> Sithon mons est  Thraciae, 
</div>
<div type="verse" n="67">
<hi rend="small-caps">liber</hi> corticis pars interior.
</div>
<div type="verse" n="68">
<hi rend="small-caps">versemvs</hi> pascamus, .
</div>
<div type="verse" n="69">

</div>
<div type="verse" n="70">
<hi rend="small-caps">haec sat erit</hi> iam ad musas loquitur.
</div>
<div type="verse" n="71">
<hi rend="small-caps">gracili fiscellam texit hibisco</hi> ac si diceret: nisi hac
re occupatus, minime canerem. allegoricos autem significat se composuisse
hunc libellum tenuissimo stilo.
</div>
<div type="verse" n="74">
<hi rend="small-caps">qvantvm vere novo viridis se svbicit alnvs</hi> 
amo, inquit, Gallum, sed latenter, sicut arbores crescunt — nam
comparatio ista hoc significat — , scilicet propter Caesarem. 
</div>
<div type="verse" n="76">
 <hi rend="small-caps">et frvgibvs vmbrae</hi> quanto magis hominibus?
unde est in georgicis "et ruris opaci falce premes
umbram", et item alibi "aut umbra nocet".
</div>
<div type="verse" n="77">
<hi rend="small-caps">ite domvm satvrae v. h. i. c.</hi> verecunde se capellarum
dicit esse pastorem, id est vilissimorum animalium: nam bucolica
scribens, debuit se dicere boum esse pastorem; sed vitans arrogantiam,
ultimum se voluit esse, non principem in scribendis bucolicis:
.
</div>
</div>
   </body>
 </text>
</TEI>
